P000010_v001_00001,༄༅༅། །ཞལ་གདམས་དང་གསུང་མགུར་སྣ་ཚོགས་ཀྱི་སྐོར་ཀུན་ཕན་བདུད་རྩིའི་སྤྲིན་,ཆེན་ཞེས་བྱ་བ་བཞུགས་སོ། །མཛད་པ་པོ། ཞེ་ཆེན་རྒྱལ་ཚབ་འགྱུར་མེད་པདྨ་,རྣམ་རྒྱལ།ཐོག་མའི་སྙན་སྒྲོན།༧ དེ་ཡང་ཀུན་མཁྱེན་མི་ཕམ་རིན་པོ་ཆེས་བསྟན་,བཅོས་བརྩམ་པ་བཀས་སྐུལ་ཞིང༌། གསུང་རྩོམ་རིགས་བསྟན་པའི་གཙིགས་སུ་ཆེ་,བས་འཐོར་ཟགས་སུ་མ་སོང་བར་ཕྱོགས་གཅིག་ཏུ་བསྡུ་དགོས་པར་ཡང་,བཀའ་གནང་ལས་གྲུབ་པའི་བཀའ་འབུམ་འདི་ཉིད་འགྲེམས་སྤེལ་ཞུས་པའི་ཐོག་,མའི་སྙན་སྒྲོན་ནི།ལྷ་མོ་དྲི་མ་མེད་པའི་མདོ་ལས་ལུང་བསྟན་པ་
P000010_v001_00002,ལྟར་ཆོས་རྒྱལ་ཡབ་མེས་རིམ་བྱོན་དང་འགྱུར་སྔ་ཕྱིའི་ལོ་པཎ་མཁས་,གྲུབ་གོང་མ་རྣམས་ཀྱི་ཐུགས་རྗེ་དང་ཕྲིན་ལས་ཚད་མེད་པ་ལས་,བྱུང་བའི་དེང་སང་བོད་བརྒྱུད་ནང་བསྟན་རིག་གཞུང་ཞེས་མི་རིགས་གཞན་,དང་གཞན་གྱི་མི་སྣ་གཟུར་གནས་ཤེས་ཡོན་ཅན་རྣམས་འགྲམ་ཆུ་ལྡངས་,ཏེ་ངོ་མཚར་བའི་གནས། སྔོན་བྱོན་དམ་པ་ཚོའི་མཁྱེན་ནུས་རྩལ་དགུ་ཡོད་,ཚད་བོད་བརྒྱུད་ནང་བསྟན་ཆོས་དང་རིག་གཞུང་ནོར་བུ་མཐོན་ཀ་ལྟ་,བུ་འདི་ཁོ་ནའི་ཆེད་དུ་འབད་འབད་དུང་དུང་གི་མཛད་འཕྲིན་ལ་
P000010_v001_00003,གཞིགས་ན་བསམ་ཡུལ་ལས་འདས།འོན་ཀྱང་འདོད་བྲལ་སྡུག་འཕྲད་ཀྱི་འཕོ་འགྱུར་,ནི་སུ་ལའང་བྱུང་དང་འབྱུང་བཞིན་པ་ལྡོག་མེད་ཅིག་ཡིན་སྟབས། གཅིག་དགུ་,ལྔ་དགུའི་ཛ་དྲག་ལས་འགུལ་གྱི་འཛིན་ཁྲིས་བདེ་ལྡན་ཁ་བའི་ལྗོངས་,ཀྱི་ཆོས་དང་རིག་གཞུང་སྔ་འགྱུར་པའི་གདན་ས་ཆེན་མོ་འདི་གའི་,རིག་གཞུང་ལ་བསམས་ན་ཀུན་གཟིགས་རབ་འབྱམས་གཉིས་པའི་གསུང་འབུམ་པོད་,དགུ་ལོངས་པ་དང༌། ཀོང་སྤྲུལ་ཡོན་ཏན་རྒྱ་མཚོའི་སྐུ་སྐྱེ་གོང་མ་,གྲུབ་ཐོབ་ཆེན་པོ་ཤེས་རབ་ཡར་འཕེལ་གྱི་གསུང་འབུམ་པོད་ལྔ་ཙམ་
P000010_v001_00004,དང༌། རྒྱལ་དབང་བཅུ་བཞི་པས་མ་ཧཱ་པཎྜི་ཏ་ཞེས་མཚན་གྱི་ཅོད་,པན་དཔྱངས་པ་མ་ཧཱ་པཎྜི་ཏ་དབོན་སྤྲུལ་མཐུ་སྟོབས་རྣམ་རྒྱལ་གྱི་,གསུང་འབུམ་པོད་དྲུག་ལྷག་དང༌། རྒྱལ་ཚབ་རིན་པོ་ཆེའི་གསུང་འབུམ་སྤར་,ཤིང་སོགས་ནི་ད་ལྟ་མིང་ཙམ་ལས་མེད། གསུང་འབུམ་འདིའི་མ་ཕྱི་ཙམ་,ཞིག་ཆོས་བརྒྱུད་འདི་ལ་ལྷག་བསམ་སྟོན་ཟླ་ལྟར་དཀར་བའི་སངས་རྒྱས་,བསྟན་འཛིན་ལགས་ཀྱིས་རང་ཉིད་ཀྱི་ལུས་སྲོག་དཀའ་ངལ་གང་ལའང་ལྟོས་,མེད་དུ་ཧུར་འབུངས་ཞེ་བསྐྱེད་ཀྱི་དཀའ་དྲིན་ལས་རྣམ་པ་ཚོའི་སྤྱན་
P000010_v001_00005,ལམ་དུ་འབུལ་ཆོག་ཆོག་བྱུང་འདུག ཤིན་ཏུ་ཕངས་པ་མི་ཉུང་བ་ཞིག་,གྱུར་མིད་གཏོང་བའི་ན་ཟུག་ཟློས་ན་སེམས་བློང་བློང་པོ་ལས་ཅི་,ཡོད།དེ་བས་བོད་བརྒྱུད་ནང་བསྟན་རིག་གཞུང་མྱུར་སྐྱོབ་དང་རྒྱུན་འཛིན་སླར་,གསོའི་བྱ་གཞག་འུར་བཤད་ཙམ་དུ་མ་ལུས་པ། མིག་རྒྱང་རིང་པོས་དཔེ་,སྐྲུན་འགྲེམས་སྤེལ་སོགས་ཞུས་ཏེ་རྒྱ་ཆེ་བའི་སློབ་གཉེར་བ། ཉམས་ལེན་པ། ཞིབ་,འཇུག་པ་དག་གི་སྤྱན་ལམ་དུ་འབུལ་ཐུབ་ན་དོན་དམ་པ་བོད་,མི་རིགས་ཀྱི་ཆོས་དང་རིག་གཞུང་རྒྱུན་འཛིན་ནམ་བསྟན་འགྲོའི་དོན་ཕན་
P000010_v001_00006,འབྲས་མངོན་དུ་འགྱུར་བ་སོགས་ཀྱི་དགེ་མཚན་ལ་སུ་མི་རངས། ད་ལམ་,འདིར་རྙེད་གྲགས་ཀྱི་འདུ་ཤེས་རིང་དུ་དོར་ནས་ལྷག་པའི་བསམ་པ་,ཁོ་ནས་མཁན་རིན་པོ་ཆེ་པདྨ་ཀུན་བཟང་མཆོག་གིས༧འཇམ་མགོན་མཁྱེན་ཀོང་,ཟུང་དང་ཀུན་མཁྱེན་མི་ཕམ་རིན་པོ་ཆེ་རྣམ་གསུམ་གྱི་སྲས་ཀྱི་,ཐུ་བོ་མཁས་གྲུབ་གཉིས་ལྡན༧རྒྱལ་ཚབ་རིན་པོ་ཆེ་འགྱུར་མེད་པདྨ་རྣམ་,རྒྱལ་མཆོག་གི་གསུང་འབུམ༼ཆོས་ཚན་ཅི་ཡོད་ཨ་དུམ་ནང་བཞུགས་དཀར་ཆག་,ནོར་བུའི་ཕྲེང་བར་གཟིགས།༽འདི་ཉིད། བོད་བརྒྱུད་ནང་བསྟན་རིག་གཞུང་སྤྱི་དང༌། ཁྱད་
P000010_v001_00007,པར་དུ་སྔ་འགྱུར་པའི་ལྟ་གྲུབ་བམ་ཀུན་མཁྱེན་མི་ཕམ་རིན་པོ་,ཆེའི་ཡིག་ཆ་འཛིན་པ་དག་ལ་མེད་དུ་མི་རུང་བ་ཞིག་ཏུ་,དགོངས་ཏེ་རྒྱ་ཆེའི་དོན་གཉེར་ཅན་རྣམ་པའི་སྤྱན་ལམ་དུ་འགྲེམས་སྤེལ་,གནང་བ་སྟེ།ཞུ་དག་ལག་བསྟར་བྱས་ཚུལ་ནི། དེ་ཡང་ཡིག་ནོར་ངེས་ཅན་,རྣམས་ཐད་ཀར་བསྒྱུར་པ་དང༌༑ ལ་ལ་གུག་རྟགས་ནང་ལ་དཔེར་ན་་་་་,འཆུགས་འཁྱུགསའདི་ལྟ་བུ་བསྒྱུར་པའི་དེ་མ་ཐག་གུག་རྟགས་ནང་དུ་བསྒྱུར་,ཡིག་དེ་ཁོལ་ཕྱུང་དང༌། ཚིག་གཅིག་ཐེངས་མང་ནོར་རིགས་གུག་རྟགས་ནང་
P000010_v001_00008,དུ་་་སྒེག་སྒེགས་འདིའི་རིགས་འདི་ལྟར་ཞུས།འདི་ལྟ་བུ་དང༌། གསར་བཏགས་རིགས  གུག་,རྟགས་ནང་དུགྱིས་ཞུ་མཆན། འདི་ལྟ་བུ་དང༌། ལྷག་རིགས་གུག་རྟགས་ནང་དུ་,ལ་ལྷགའདི་ལྟ་བུ་དང༌། མ་ཕྱི་ནང་མི་གསལ་བའི་རིགས་གུག་རྟགས་,ནང་དུ་ཡང་མ་དཔེ་མི་གསལ།འདི་ལྟ་བུ་དང༌། ཞེས་མཆན་བླུགས་ཡོད། གཞན་,ཡང་མ་ཕྱི་ནང་མི་གསལ་བ་དང་དོགས་ཅན་ཁ་ཤས་སྣང་ཡང་,རང་སར་བཞག་པ་ལས་ཕྲི་བསྣན་རྔོ་མི་ཐོགས། དེ་མིན་དཔེར་ན་དགའ་,བའི་ཞེ་ས་ལ་དགྱེས་པ་དང་དགེས་པ། ཆུ་བོ་ཆུང་ངུ་ལ་ཆུ་
P000010_v001_00009,ཕྲན་དང་ཆུ་བྲན་ལྟ་བུ་དང༌། བྱ་ཚིག་དང་བྱེད་ཚིག་གང་ལྟར་,རུང་རིགས་མ་ཕྱི་ལྟར་རང་སར་བཞག་དགོས་པ་ལ་ཕན་ཚུན་བསྒྱུར་,པ་དང་ཆད་ལྷག་གི་ནོངས་པ་སོགས་ནི་བཤགས་ཡུལ་རྣམས་ཀྱི་མདུན་,དུ་མཐོལ་བཤགས་བཟོད་གསོལ་ཞུ།འདི་ལ་ཐེངས་དང་པོ་མཁན་ཀུན་བཟང་བསོད་,ནམས་དང་ཕྲན་གཉིས་ཀྱིས་མ་ཕྱི་དང་ལན་གཉིས་བསྡུར་པ་དང༌། འཕྲུལ་,པར་རྐྱང་ཐོག་ལན་གཅིགཐེངས་གཉིས་པར་དཔལ་ཡུལ་བཤད་གྲྭའི་དགེ་སློབ་རྣམས་,ཀྱིས་མ་ཕྱི་དང་འཕྲུལ་པར་གཉིས་སྦྲགས་ཚར་གཅིག་དང་འཕྲུལ་པར་རྐྱང་
P000010_v001_00010,ཐོག་ལན་གཅིགཐེངས་གསུམ་པ་ཞེ་ཆེན་བཤད་གྲྭའི་དགེ་སློབ་རྣམས་ཀྱིས་མ་,དཔེ་དང་ཚར་གཅིག་གཏུགས་པ་དང་འཕྲུལ་པར་རྐྱང་ཐོག་ལན་གཅིགཐེངས་བཞི་,པར་ཕྲན་པས་འཕྲུལ་པར་རྐྱང་ཐོག་ཚར་གསུམ་དང་ཞུས་མཐར་མ་ཕྱི་,དང་འཕྲུལ་པར་གཉིས་སྦྲགས་ཚར་གཅིག་ཡང་འཕྲུལ་པར་རྐྱང་ཐོག་ཐེངས་གཉིས་,བཅས་བསྡོམས་༡༤ལྷག་བསྐྱར་ཞིབ་ཞུས་པ་ཡིན།སྔར་ཤིང་པར་དུ་མ་འཁོད་པའི་,ཕྲན་ཚེགས་དང་མ་དཔེ་ནང་མི་གསལ་བ་དང་ལྡེབ་ཆད་རིགས་མཁོ་,འདོན་རྒྱབ་སྐྱོར་གནང་མཁན་དག་ལ་སྙིང་ཐག་པ་ནས་ཐུགས་རྗེ་ཆེ་
P000010_v001_00011,ཞུ།ཕྲན་ནས་ལོ་གཅིག་ལྷག་རིང་ལ་རང་གི་སློབ་སྦྱོང་དང་དཀའ་ཚེགས་,ལ་མ་ལྟོས་པ༑ ཡིད་བཞིན་གྱི་ནོར་བུ་འདི་ལྟ་བུ་ལ་ཞབས་ཕྱི་,ཞུ་བའི་གོ་སྐབས་འཕྲད་པ་འདི་སྐལ་བ་རེ་བཟང་སྙམ་པའི་དགའ་,སྤྲོ་དང་འགན་འཁྲི་ཞིག་ཏུ་བརྩིས་ཏེ། གཟབ་ཁུལ་གྱིས་སྙམ་འཇོག་དང་ཕོ་,ཚོད་ཧམ་ཤེད་དུ་མ་སོང་བ་ཞིག་ཏུ་བསམས་ནས། ཚིག་གསར་གཉིས་སོགས་,ལ་ཁུངས་བཅོལ་ཏེ་བརྡ་སྤྲོད་མཁས་དབང་དང༌། ཞུ་དག་ཉམས་མྱོང་པ། ཆོས་,གྲོགས་རྣམས་ལ་བཀའ་འདྲི་ཞུས་ཏེ་རང་ནུས་ཅི་ཡོད་ཀྱིས་ཞབས་ཕྱི་
P000010_v001_00012,སེམས་གཏིང་ནས་ཞུས་ཀྱང༌། སྐྱེས་སྦྱོང་གི་ཤེས་ཡོན་དང་ཉམས་མྱོང་ཞན་,པ་བཅས་ཀྱི་དབང་གིས་སྐྱོན་ཆ་དང་ནོར་འཁྲུལ་རིགས་ཅི་ཡང་ཡོད་,ངེས་པས་རྒྱ་ཆེའི་གཟིགས་པ་པོ་རྣམས་ནས་བཀའ་བཀྱོན་དང་བཅས་ལེགས་,བཅོས་ཡོ་བསྲང་གི་དགོངས་འཆར་ལྷུག་སྩོལ་ཡོད་པ་ཞུ་རྒྱུ་བཅས།བསོད་ནམས་,ཆོས་འཕེལ་གྱིས་ཁྲིན་ཏུའི་གྲོང་ཁྱེར་ནས། ༢༠༡༡ལོའི་ཟླ་བ་༥ཚེས་༣ལ།༄༅། །དཔལ་མགོན་བླ་,མ་འགྱུར་མེད་པདྨ་རྣམ་རྒྱལ་གྱི་རྣམ་ཐར་མདོར་བསྡུས་མཇམ་མགོན་རྣམ་,གཉིས་ཀྱི་ཞལ་ལུང་མ་བཅོས་ཟླ་བའི་རང་མདངས།མཁས་ཤིང་གྲུབ་པ་བརྙེས་
P000010_v001_00013,པའི་ཞེ་ཆེན་རྒྱལ་ཚབ་འགྱུར་མེད་པདྨ་བསྟན་འཛིན་མཁས་གྲུབ་རྒྱ་མཚོའི་,དབང་པོའི་སྡེ་ནི།དེ་ཡང་སྐུ་སྐྱེ་སྔོན་མ་ཨོ་རྒྱན་རང་བྱུང་རྡོ་,རྗེ་དེ་ཉིད་དགོངས་པ་ཆོས་དབྱིངས་སུ་གཤེགས་ལ་ཉེ་བའི་སྐབས། ད་སྟེ་,བདག་ནི་རྒ་དང་ན་བའི་ཟུག་རྔུས་མནར་བའི་ལུས་འདི་བོར་ནས། བྱིས་,པ་ལུས་ཡང་ཞིང་གོམ་ཟོ་བདེ་བ་ནད་ཀྱིས་མི་གཙེར་བ་ཞིག་,གི་སྐྱེ་བ་བླང་ན་དགའ་བར་འདུག ཅེས་ཕེབས་པ་དང༌། ཡང་ངེད་རང་,ཚེ་མགོ་རྟིང་གཉིས་ཀར་བསྔོས་ཤ་ཟོས་པའི་རྣམ་སྨིན་ཤིན་ཏུ་ལྕི་
P000010_v001_00014,བས་ཐར་པ་ཐོབ་དཀའ་བར་འདུགསང་ཕྱི་རེས་སྐྱེ་ངན་འདྲ་སྲིད་ན། ཤ་,འདི་ཟ་མི་དགོས་པ་ཞིག་བྱུང་ན་ཨེ་རེ་ཤི་གསུངས་ནས་ཐུགས་,སྐྱོ་བའི་རྣམ་པ་ཆེས་ཆེར་མཛད་པ་དང༌། ཞབས་འབྲིང་བ་དག་ལ་,སྒྲ་རམས་པའི་ཡོན་ཏན་འབའ་ཞིག་གསུངས་ཤིང༌། ཁྱད་པར་གསོལ་དཔོན་པདྨ་,རང་བྱུང་ལ། ད་ནས་ཁྱེད་རང་འདིར་སྡོད་དགོས་མེད། ལྷོ་ཁོག་ཏུ་སོང་ལ་,ལོ་ཆེན་བི་ཛ་ཡའི་མདུན་ནས་རིག་གནས་ཕྲན་བུ་རེ་ཨི་ཤེས་,ལྟོས། ང་དང་མྱུར་དུ་འཕྲད་འོང་ཞེས་གསུང་གི་ཐ་མ་ཞལ་ཆེམས་སྩལ།མ་
P000010_v001_00015,ཧཱ་པཎྜི་ཏ་འགྱུར་མེད་མཐུ་སྟོབས་རྣམ་རྒྱལ་གྱི་གསུང་སྲས་ཨ་གྲོ་,སྒྲ་རམས་པའམ་ལོ་ཆེན་བི་ཛ་ཡ། བཅུ་ཕྲག་རིག་པའི་གནས་ལ་མཁྱེན་,རབ་ཀྱི་པདྨོ་རྣམ་པར་རྒྱས་ཤིང་ངེས་དོན་ཆོས་ཉིད་ཀྱི་དགོངས་པ་,ལ་དབང་འབྱོར་པའི་དམ་པ་གང་ལ་ཞུ་ཡིག་དང་པཎ་ཞྭ་བཅས་,གནང་བའི་ཟུར་འཛིན་ཕྱག་རྟགས་ཀྱིས་སྤྲས་པའི་ནང་དུ། ཨེ་མ་ཧོ། ངོ་བོ་,ཀ་ནས་དག་སོགས། མ་འོངས་པ་ཡི་དུས་སུ༑ ༑རྩ་གསུམ་སྒྲུབ་པའི་རྣལ་འབྱོར། །ངུར་,སྨྲིག་ཆ་ལུགས་འཛིན་པ། །རང་རང་མོས་འདུན་གར་གཏད༑ ༑སྐྱེ་སྲིད་བཟུང་བར་གདོན་
P000010_v001_00016,མི་ཟ། །ཞེས་གྲུབ་དབང་སྦས་པའི་རྣལ་འབྱོར་མཁས་གྲུབ་ཆེན་པོ་ཆེ་བའི་,ཡོན་ཏན་དུ་མ་དང་ལྡན་པ་དམ་པ་གང་གི་གཞིས་ཀར་ཐུགས་,གཏད་དེ།སྐྱེད་པའི་ཡབ་ནི་སྦས་པའི་རྣལ་འབྱོར་པ་ལོ་ཆེན་བི་ཛ་,ཡ་སྟེ་ཁོང་གི་དག་པའི་སྣང་བར། མཁའ་འགྲོ་ཤེལ་དཀར་རྡོ་རྗེ་མཚོ་,ཡིན་ཟེར་བ་གྲི་ཐོད་འཛིན་ཅིང་གར་སྟབས་བསྒྱུར་བ་གཅིག་གིས་གླུ་,དབྱངས་གསལ་མི་གསལ་ཐུང་ངུས། ཨ་ཧོ་མ་ཧཱ་སུ་ཁ་སིདྡྷི་ཧོ༔ སྐྱེ་མེད་,ཆོས་ཀྱི་དབྱིངས་ཉིད་ལས༔ འགགས་མེད་ཤར་བའི་བུ་མོ་ང༔ རིག་པའི་བུ་ཆུང་
P000010_v001_00017,སྐྱོང་ཕྱིར་འོང༔ ཞེས་དང༌། ད་དུས་བདུད་འཇོམས་རོལ་པ་རྩལ༔ རྟ་བདུན་ཆིབས་ནས་,གླིང་བཞི་ཉུལ༔ གདུལ་བྱའི་ཞིང་ས་འཚོལ་སྐབས་སུ༔ ཞེས་སོགས། ༼བདུད་འཇོམས་རོལ་པ་རྩལ་,ཞེས་ནམ་སྙིང་གི་གསང་མཚན་ཡིན།༽ གནུབ་བན་ནམ་མཁའི་སྙིང་པོ་ཁྱིམ་འདིར་,སྐུ་འཁྲུངས་པས་བར་ཆད་སེལ་བ་དང་རྟེན་འབྲེལ་ལེགས་ཕྱོགས་སུ་ཁྱོད་,ཀྱིས་སྤེལ་དགོས་ཚུལ་དང༌། ཡང་རང་རེའི་ཁྱིམ་དུ་རྒྱལ་ཚབ་རིན་པོ་,ཆེ་འབྱོན་རྒྱུ་རེད་ཟེར་ནས་མི་མང་པོས་ཁྲི་བཤམས་པ་དང༌། གཞན་,དང་མི་འདྲ་བའི་མི་སྨུག་པོ་དར་ཐོད་ཅན་ཤིན་ཏུ་འཇིགས་སུ་
P000010_v001_00018,རུང་བ་གཅིག་གིས་དར་ཁ་དོག་སྣ་ཚོགས་ཁྲུ་གང་ཙམ་ཞིག་འདུག་,པ་ཕྱག་མདུད་རྒྱུ་ཡིན། ད་ནི་རེ་ཞིག་ཁྱེད་ཉིད་ཀྱི་ཉར་ཚགས་དགོས་,པ་ཡོད་ཟེར་ནས། ཕྱག་ཏུ་སྤྲོད་བྱུང་བའི་ཐུགས་སྣང་དང༌།ཡུམ་ནི་དཔའ་,རྩལ་སྟོབས་ཐུགས་ཆེ་ཞིང་ཡ་རབས་དྲ་མའི་རིགས་བརྒྱུད་འབྲོང་པ་དཔོན་,ཚང་གི་བུ་མོ་ནམ་མཁའ་སྒྲོན་མ་ཞེས། ཨ་མི་དྷེ་བ་དུང་གཅིགམ་,ཎི་དུང་གཉིས། སིདྡྷི་དུང་གཅིགབཛྲ་ས་ཏྭ་དུང་གཅིགབཀའ་ཐང་བསྡུས་པ་ལེའུ་བདུན་,སོགས་རྒྱུན་དུ་ཁ་ཏོན་བྱེད་ཅིང་ཆོས་ལ་མོས་ཤིང་དད་པ་དང་
P000010_v001_00019,དག་སྣང་ཆེ་བ། དམན་ལ་བརྩེ་ཞིང་བུད་མེད་ངན་པའི་སྐྱོན་གྱིས་མ་,གོས་པ་གཏོང་ལ་གོམས་པའི་བློ་ཅན་དེ་ཉིད་དང༌། ལྷུམས་སུ་ཞུགས་,པའི་ཚེ་ཡུམ་ལ་ངོ་མཚར་བའི་རྟགས་མཚན་ཤར་རིའི་མཁའ་ངོས་ལ་,དར་དཀར་པོ་དྲི་མ་མེད་པ་ཞིག་ཤར་གྱིས་བྱུང་བས་རང་གི་,ལུས་ལ་དཀྲིས་པའི་མོད༑ དར་ཅིག་ཤེས་པ་བརྒྱལ་བ་ལྟར་གྱུར་པ་དང༌,། གཉིད་ལས་སད་པ་ནའང་ལུས་སེམས་ལ་སྔར་མེད་པའི་དགའ་བདེ་ཁྱད་,པར་ཅན་སྐྱེས་ཤིང་ལུས་ཀྱི་ཟོ་མདོག་རྒྱས་པ་དང༌། ལུས་མི་ངལ་
P000010_v001_00020,ཞིང༌། ཡང་བ་སོགས་གྱུར། དེ་ནས་ཕྱི་ལོ་༡༨༧༡རབ་བྱུང་༡༥པའི་བྱེ་བྲག་སྐྱེས་,བདག་ཅེས་པ་ལྕགས་མོ་ལུག་གི་ལོར་ཧོར་ཟླ་བཅུ་གཉིས་པ་ལྷག་,པའི་ཕྱི་མའི་ཚེས་༡༩ལྷ་ཐོག་དང་སྡེ་དགེའི་ཆར་གཏོགས་རྫོགས་ཀྱི་མཚོ་,ལུང་ཞེས་པའི་གནས་སུ་རེས་གཟའ་ལྷའི་བླ་མ་ཤར་བའི་འཕྲོད་ཆེ་,ཆུང་སོགས་སྦྱོར་བ་ཕུན་སུམ་ཚོགས་པའི་ཉིན་ལ་བྱང་ཆུབ་སེམས་དཔའ་,མངལ་ལས་གྲོལ་བའི་མོད་ལ༌། འཇའ་སྤྲིན་ཁ་དོག་དང་དབྱིབས་སྣ་ཚོགས་,ཀྱིས་མཁའ་དབྱིངས་མཛེས་ཤིང་སྤྲིན་སྒྲའི་དབྱངས་སྙན་ཡུད་ཙམ་ལ་ལྷང་ངེར་
P000010_v001_00021,གྲགས། དེ་ཡི་ཚེ་སྦས་པའི་རྣལ་འབྱོར་པ་ལོ་ཆེན་བི་ཛས་ཁྲུས་དང་,ཤེས་རབ་འཕེལ་བའི་རྟེན་འབྲེལ་གྱི་གནད་ཁྱད་པར་ཅན་དང་བར་ཆད་,བསྲུང་བའི་རྫས་སྔགས་སོགས་ཕྱག་བཞེས་གནང་ནས་ཚེ་རིང་འབྲུག་རྒྱལ་ཞེས་,མཚན་གྱི་ཅོད་པཎ་གསོལ་བ་སོགས་ཐོག་མའི་རྟེན་འབྲེལ་ལེགས་དགུའི་ཕྱོགས་,སུ་བསྒྲིགས་པར་མཛད། དེ་ཡང་ཕྲུ་མས་ཆོས་གོས་ལྟར་དཀྲིས་པ་དང༌། སྤྱན་,ཟུང་རྡོ་རྗེའི་ལྟ་སྟངས་ཁྲ་ཧྲིག་གེ་བ། སྐུ་སྨད་ཐམས་ཅད་དུ་སྟག་,རིས་བཀྲ་བ་སོགས་ངོ་མཚར་བའི་རྟགས་མཚན་ངོམ། དེ་ནས་ཡབ་ཡུམ་རྣམས་
P000010_v001_00022,ཀྱི་བཀུར་སྟི་རིམ་གྲོ་ཕུན་སུམ་ཚོགས་པའི་ཞབས་འདེགས་བཅས་ནང་དུ་,རྩ་རླུང་ཐིག་ལེའི་སྟོབས་འཕེལ་བའི་ཐབས་དང་ཕྱི་རུ་སྐུ་ཡི་དཀྱིལ་,འཁོར་ལ་འཕྲོད་བཞེས་གང་ཆེའི་བསྐྱེད་བསྲིངས་ཤིང༌། རྒྱལ་སྲས་སེམས་དཔའ་ཆེན་,པོར་གདོད་ནས་གཞན་ཕན་བརྩེ་ཆེན་སྙིང་རྗེའི་ཁུར་ཆེན་ཅུང་ཟད་ཀྱང་,བྲི་བ་དང་དོར་བ་མེད་པ་རང་གི་ཆོས་ཉིད་དུ་གྱུར་པས་,སེམས་ཅན་བསད་པའི་ཤ་ཁྲག་ལ་མི་དགྱེས་ཤིང༌། དངོས་སུ་བཞེས་པ་,ལྟ་ཞོག་དྲི་ཙམ་བྲོ་བ་དང༌། ཤ་ཡི་དྲི་མས་སྦགས་པའི་སྣོད་
P000010_v001_00023,ཅན་གཙང་དག་མ་བྱུང་བར་གསོལ་ཐུག་ལ་སོགས་བསྐོལ་བ་ན་དེའི་,རོ་ལྗགས་ལ་སྨིན་པས་ཀྱང་སྐུ་ཁམས་མི་དྭངས་བར་གྱུར་པ་དང༌,། སེམས་ཅན་གསོད་པ་སོགས་གཟིགས་པ་ནས་སྙིང་རྗེའི་ཤུགས་ཀྱི་གདུང་བའི་,སྤྱན་ཆབ་ཆར་དྲག་པོ་ལྟར་བསིལ་ཞིང་ཐབས་ཅི་ནུས་ཀྱིས་ཟློག་པ་,དང༌། སྐུ་གཞིས་སོགས་ལ་ཤ་གཅོད་དུ་འཇུག་པ་སོགས་ཀྱིས་མཚོན། ཐ་མལ་,བྱིས་པའི་སྤྱོད་པ་གཏན་ནས་མི་གནང་ཞིང༌། པདྨ་འདམ་ན་གནས་ཀྱང་,འདམ་གྱིས་མ་གོས་པའི་དཔེ་ལྟར་དམ་པའི་ངང་ཚུལ་ལ་ཉེས་དྲིས་
P000010_v001_00024,གཞར་ཀྱང་མི་མཛའ་ཞིང་རྒྱལ་བའི་སྲས་ཀྱི་སྤྱོད་པ་ཁོ་ནས་དུས་,འདའ་བ་ཞིག་བཞུགས་པར་གྲགས་སོ། །དེ་ཡང་སྐུ་སྐྱེ་སྔོན་མས་ལུང་བསྟན་,པ་ལྟར་བདེ་གཤེགས་མྱ་ངན་མེད་ཀྱི་རྣམ་རོལ་རབ་འབྱམས་ལྔ་པར། སྒྲིབ་,བྲལ་མཁྱེན་པའི་དྭངས་ཤེལ་གྱི་ངོགས་སུ་མཆོག་སྤྲུལ་ལྷོ་རྒྱུད་དུ་འཁྲུངས་,པའི་གསལ་སྣང་བརྟན་པོར་བྱུང་བ་དང༌། སྔ་འགྱུར་བསྟན་པའི་གཙུག་རྒྱན་,རྫོགས་ཆེན་བཞི་པ། སྨིན་གླིང་ཁྲི་རིན་པོ་ཆེ་འགྱུར་མེད་ཡིད་བཞིན་དབང་,རྒྱལ་དང༌། འཇམ་མགོན་ཀོང་སྤྲུལ་རིན་པོ་ཆེ་སོགས་ཡེ་ཤེས་གཟིགས་པ་
P000010_v001_00025,རྣམས་ཀྱིས་ཀྱང་ཨོ་རྒྱན་རང་བྱུང་རྡོ་རྗེའི་ཡང་སྲིད་འཁྲུལ་མེད་དུ་,བཀའ་བགྲོས་པ་བཞིན་དཔལ་གྱི་མགུལ་ནས་མགྲིན་གཅིག་ཏུ་ལུང་བསྟན། ཁྱད་པར་,དུ་གངས་ཅན་མཁས་གྲུབ་ཡོངས་ཀྱི་གཙུག་རྒྱན་འཇམ་དབྱངས་མཁྱེན་བརྩེའི་དབང་,པོས། དོན་འདི་ལ་ནི་ལན་བརྒྱར་བརྟགས་ཀྱང་ནོར་བ་མ་མཆིས་ཤིང་གདན་,ས་ཆེན་པོར་ཞབས་སོར་བཀོད་ན་དོན་དང་ལྡན་པར་འགྱུར་རོ། །ཞེས་པའི་,བཀའ་ལུང་རྡོ་རྗེ་རིན་པོ་ཆེའི་ཅོད་པཎ་སྤྱི་བོའི་གཙུག་ཏུ་བཅིངས་,ནས་འགྱུར་མེད་པདྨ་བསྟན་འཛིན་མཁས་གྲུབ་རྒྱ་མཚོའི་དབང་པོའི་སྡེ་ཞེས་
P000010_v001_00026,པའི་མཚན་འབུལ། ཞབས་བརྟན་གྱི་བདེན་ཚིག་ཤིས་དབྱངས་བཅས་སྩལ་པར་མཛད་པ་,ལྟར། ཧོར་ཟླ་དགུ་པའི་ཚེས་གཟའ་སྐར་འཕྲོད་སྦྱོར་དགེ་ཞིང་ཤིས་པ་འཛོམས་,ཉིན་སྔ་འགྱུར་བཤད་སྒྲུབ་བཀའ་གཏེར་གྱི་ཆུ་ཀླུང་འབུམ་ཕྲག་གཅིག་ཏུ་,འཁྱིལ་བའི་གདན་ས་ཆེན་མོར་འཇིགས་མེད་གདོང་ལྔས་བཏེགས་པའི་ཆོས་ཀྱི་,ཁྲི་ཆེན་པོར་ཞབས་པད་འཁོད།ཡོངས་འཛིན་སྐུ་གོང་མའི་ཉེ་གནས་ཁུ་བོ་,པདྨ་དབང་ཆེན་ལས་ཡི་གེ་འབྲི་ཀློག་ནས་བརྩམས་སུམ་རྟགས་དག་གསུམ། སྒྲ་,ཀཱ་ཙན་དབྱངས་གསུམ། རྩིས་དཀར་ནག སྡེབ་སྦྱོར་སྙན་ངག་སོགས་དང༌༑ རྫོགས་ཆེན་མཁན་
P000010_v001_00027,རིན་པོ་ཆེ་པདྨ་དམ་ཆོས་འོད་ཟེར་ལས་རབ་ཏུ་བྱུང་བ་དགེ་,ཚུལ་གྱི་དངོས་པོར་སྒྲུབ། མཚན་འགྱུར་མེད་པདྨ་རྣམ་རྒྱལ་ཞེས་གསོལ། ཚིགས་ཕྱི་མ་,བསྙེན་རྫོགས་ནི་དགེ་མང་མཁན་རིན་པོ་ཆེ་ཡོན་ཏན་རྒྱ་མཚོ། ལས་སློབ་,ཟུར་མང་དྲུང་སྤྲུལ་ཀརྨ་ཆོས་ཀྱི་ཉིན་བྱེད་སོགས་དད་པའི་དགེ་འདུན་,གྲངས་ཚང་བའི་དབུས་སུ་སྔ་འགྱུར་བསྟན་པའི་ཤིང་རྟ་ཐུབ་དབང་གཉིས་,པ་མཁན་ཆེན་ཞི་བ་མཚོའི་སྡོམ་རྒྱུན་ལོ་ཙཱ་བ་ཆེན་པོ་དྷརྨ་,ཤྲཱིའི་བཀའ་དྲིན་ལས་བྱུང་བ་ཉིད་ལེགས་པར་བཞེས། དེའི་བསླབ་བྱ་ཕྲ་རགས་
P000010_v001_00028,རྣམས་ཀྱང་ཉམས་པ་མེད་པ་མིག་གི་འབྲས་བུ་ལྟར་བསྲུངས་པས་ཚུལ་,ཁྲིམས་ཀྱི་ཕུང་པོ་ཡོངས་སུ་རྫོགས་ཤིང་གནས་བརྟན་འདུལ་བ་འཛིན་པ་,ཀུན་གྱི་གཙུག་རྒྱན་དུ་གྱུར།མེ་མོ་ཕག་གི་ལོའི་མགོ་ཟླ་བའི་ཚེས་,དགུ་ལ་མཁས་དང་གྲུབ་པ་མང་པོས་བྱིན་གྱིས་བརླབས་པའི་གནས་རྫོང་,སར་བཀྲ་ཤིས་ལྷ་རྩེ་ཤྲཱི་ནཱ་ལེན་དྲ་གཉིས་པར་བསྔགས་པའི་ཆོས་,གྲྭ་ཆེན་པོ་ག་ལ་བར་ཆག་ཕེབས་ནས་ཟླ་བ་དེའི་དམར་ཕྱོགས་,ཀྱི་དགའ་བ་དང་པོར་ཁམས་གསུམ་ཆོས་ཀྱི་རྒྱལ་པོ་པདྨ་གར་དབང་
P000010_v001_00029,བློ་གྲོས་མཐའ་ཡས་ཀྱི་གསེར་ཞལ་འཇལ་ཞིང་ཕྱག་རྟེན་མཎྜལ་རྣམས་ཕུལ་,བ་དང་ཆབས་ཅིག་མདོ་རྒྱུད་བཀའ་གཏེར་སྨིན་གྲོལ་གྱི་བདུད་རྩིས་རྗེས་,འཛིན་གུས་ཕྱག་དང་བཅས་ཏེ་གསོལ་བ་བཏབ་པས། འཇམ་མགོན་རྣམ་སྣང་ལོ་,ཙཱ་བ་ཆེན་པོ་དེ་ཉིད་ཀྱིས་སྐུ་ཡི་ཕྲེང་བར་སྨོན་ལམ་འབྲེལ་,བའི་ལས་ཅན་གྱི་རིག་པ་འཛིན་པ་ཆེན་པོ་ཡིན་པར་མཁྱེན་བཞིན་,དུ་དེ་བཞིན་རྗེས་འཛིན་ཆོག་པའི་གསུང་མཆིད་ཨུ་དུམ་ཝཱ་ར་ཐོད་,དུ་བཅིངས།དེ་བཞིན་དུ་མངའ་བདག་ཚངས་པ་ལྷ་ཡི་མེ་ཏོག་བསམ་བཞིན་
P000010_v001_00030,སྐྱེ་བ་བཞེས་པ་འཇམ་དབྱངས་མཁྱེན་བརྩེའི་དབང་པོའི་མདུན་དུ་ཕེབས་པའི་,ཚེ་ན་འཇམས་དབྱངས་བླ་མ་དེ་ཉིད་ཁྱུ་མཆོག་གི་སྟབས་ཀྱིས་གཟིམས་,སྒོའི་ནང་ལོགས་སུ་དྲི་ཞིམ་པོའི་སྤོས་རིང་ཕྱག་ཏུ་བསྣམས་ནས་བསུ་,བའི་ཚུལ་དང་བཅས་བྱོན་པའི་ཆེ། གུས་པའི་ལྷ་ཕྱག་གིས་བཏུད་པ་ན། བརྩེ་,ཆེན་ཐུགས་རྗེའི་དབང་ཕྱུག་དེ་ཉིད་ཀྱིས་ཀྱང་ཕྱག་ལེན་དང༌། མཇལ་དར་,རྩེ་སྤྲོད་སོགས་སྔར་ནས་འདྲིས་པ་ལྟ་བུའི་གཟུགས་བཟོས་ཐུན་མིན་གྱིས་,བསྐྱངས་པ་དང༌། ཕྱག་རྟེན་མཎྜལ་སོགས་རྒྱ་ཆེར་ཕུལ་ཞིང༌། ཐུན་མོང་ཐུན་
P000010_v001_00031,མིན་གྱི་གསུངས་གླེང་ཞིབ་རྒྱས་གནང་བའི་ཉིན་དེ་ཉིད་ནས་ཁྲོ་བོ་,ཐམས་ཅད་ཀྱི་སྤྱི་དཔལ་ཆེན་པོ་བར་ཆད་སེལ་བའི་ལྷག་པའི་ལྷ་,མཆོག་དཔལ་ཆེན་རྡོ་རྗེ་གཞོན་ནུ་ཀུན་མཁྱེན་རོང་ཟོམ་པ་ཆེན་པོའི་,བཀའ་སྲོལ་ལས་བྱུང་བའི་སྨིན་དབང་ཟབ་མོའི་ཆོས་ཀྱི་སྒོ་འཕར་ཕྱེས། སྤྱིར་,འཇམ་དབྱངས་བླ་མ་རྣམ་གཉིས་ཀྱི་མཚན་དང་པོ་ཐོས་པ་ཙམ་ནས་,ཚེ་རབས་ནས་འབྲེལ་བའི་བླ་མར་སོང་གཤིས་རྗེ་འདི་སྐུ་ན་ཕྲ་,ཡང་བཟོད་མེད་ཀྱི་མོས་གུས་ཆེན་པོ་རྒྱུན་ཆགས་སུ་ཡོད་པ་དང༌
P000010_v001_00032,། སྐུ་ཡི་དཀྱིལ་འཁོར་ཐོག་མར་མཇལ་བ་ཉིད་ནས་ཐ་མལ་གྱི་སྣང་,ཤེས་རང་འགག་ཏུ་འགྲོ་བ་ལྟ་བུས་མོས་གུས་ཀྱི་རྐང་ཚུགས་པས་,ཐོག་མའི་རྟེན་འབྲེལ་ལེགས་རྒུའི་ཕྱོགས་སུ་ངང་གིས་འགྲིགས་པར་གྱུར་ཏོ། །དེ་,ཡང་གངས་ཅན་མཁས་གྲུབ་ཡོངས་ཀྱི་འཁོར་ལོས་སྒྱུར་བ་ཆེན་པོ་༧པདྨ་,འོད་གསལ་མདོ་སྔགས་གླིང་པའི་ཞལ་སྔ་ནས་བཀའ་གདམས་བློ་སྦྱོང་གི་,ཟབ་ཁྲིད་རྒྱ་ཆེར་དང༌། རྒྱལ་སྲས་ཐོགས་མེད་གསུང་བློ་སྦྱོང་དོན་བདུན་,མ། མན་ངག་རྫོགས་པ་ཆེན་པོའི་ལམ་གྱི་ཤིང་རྟ་གཅིག་པུར་གྱུར་པ་
P000010_v001_00033,རིག་འཛིན་འཇིགས་མེད་གླིང་པའི་བཀའ་འབུམ། དགོངས་གཏེར་ཀློང་ཆེན་སྙིང་ཏིག་གི་,རིགས་འདུས་རྩ་དབང་རྒྱས་པ་དང་མཐར་ཀློང་སྙིང་ཡོངས་རྫོགས་ཀྱི་བྱིན་,རླབས་གདམས་གཏད་ཐུན་མིན་ཀྱང་མཛད། ཡོན་ཏན་རིན་པོ་ཆེའི་མཛོད་ཀྱི་རྩ་,བ། དེའི་རྒྱས་འགྲེལ་ཤིང་རྟ་རྣམ་གཉིས་རྩ་འགྲེལ་སྦྲགས་མའི་སྟེང་ནས་བཤད་,ལུང་རྒྱས་པ་དང༌། ཁྱད་པར་རྡོ་རྗེ་ཕུར་པའི་བཀའ་གཏད་ཡོངས་རྫོགས་,ཀྱི་དབང་ཁྲིད་ལུང་བཅས་རྗེ་ཉིད་ལ་ཆེད་དུ་བསྩལ་ནས་ཕྲིན་ལས་,ཕུར་པའི་སྒྲུབ་སྡེའི་བཀའ་བབ་སློབ་དཔོན་པྲ་བྷ་ཧསྟི་དང༌། བོད་ཡུལ་
P000010_v001_00034,དུ་ཕུར་པའི་གྲུབ་བརྙེས་ཡོངས་ཀྱི་རྒྱལ་པོ་ལང་ལབ་བྱང་ཆུབ་རྡོ་,རྗེ་དང་དབྱེར་མེད་པའི་སྤྲུལ་པ་སྐུའི་སྐྱེ་བ་ཐམས་ཅད་དུ་ལྷག་,པའི་ལྷ་འདི་གྲུབ་པ་བརྙེས་པ་ཡིན་པས་གདན་སར་ཕེབས་པ་དང་,འདིའི་བསྙེན་སྒྲུབ་ཚད་ལྡན་ཉམས་བཞེས་ཀྱི་རྟགས་རྣམས་རྫོགས་པ་དང་སྦྱིན་,སྲེག་བཅས་གྲུབ་པར་གྱིས་ཞེས་བཀའ་སྩལ། འཇམ་མགོན་གཏེར་ཁ་ཚིག་བདུན་བླ་,སྒྲུབ་ཀྱི་ཆོས་བདག་དུའང་ལུང་གིས་ཟིན་པ་དང༌། གཞན་ཡང་རྗེའི་བྱང་,ཆུབ་ལམ་རིམ། ནཱ་རོ་མཁའ་སྤྱོད། ཀརྨ་པ་དབང་ཕྱུག་རྡོ་རྗེས་ཁྲིད་ཡིགདྭགས་པོའི་
P000010_v001_00035,ཐར་རྒྱན་བཅས་རྗེ་འདི་ལས་གསར་རྙིང་རིས་མེད་ཀྱི་བཀའ་གཏེར་མདོ་,སྔགས་རྒྱ་མཚོའི་དབང་ལུང་ཁྲིད་གདམས་སོགས་གསན་རྒྱ་ཤིན་ཏུ་ཆེ།༧ རྒྱལ་བས་,ལུང་བསྟན་འཇམ་མགོན་བློ་གྲོས་མཐའ་ཡས་ཀྱི་ཞལ་སྔ་ནས། རིན་ཆེན་གཏེར་,གྱི་མཛོད་ཆེན་མོའི་ཆོས་འཁོར་གཉིས་པ་རྫོང་སར་བཀྲ་ཤིས་ལྷ་རྩེར་,གནས་བཅུའི་ལྷ་ཁང་དུ་གསུངས་ཏེ༑ འཇམ་མགོན་མཁྱེན་བརྩེའི་དབང་པོས་མ་གསན་,པ་ཐམས་ཅད་གཟིམས་ཆུང་དབང་ཁང་དུ་ཕེབས་ཏེ་གསན་པ་ནི། གཏེར་མཛོད་,བཀའ་རྒྱ་པོད་གསུམ་དང༌། རྙིང་མ་རྒྱུད་འབུམ་པོད་ཆེན་ཉེར་ལྔ༑ བཀའ་བརྒྱད་
P000010_v001_00036,བདེ་འདུས་དབང་ཆེན་དང་གཏེར་གཞུང་པོད་དགུའི་ལུང་སོགས་གསན་སྐབས་མེ་,ཏོག་ཤར་ཡང་དག་ལ་བབ་སྟེ་གསང་མཚན་རྡོ་རྗེ་དབང་མཆོག་ཕྲིན་,ལས་འདུས་པ་རྩལ་ཞེས་གནང༌། དེ་རྗེས་ཁ་སྐོང་གླེགས་བམ་སུམ་ཅུ་,སྐོར་ཡོངས་རྫོགས་སྨིན་གྲོལ་རྒྱབ་རྟེན་བཅས་ཟུར་མང་དྲུང་པ་རིན་པོ་,ཆེ་ཀརྨ་ཆོས་ཀྱི་ཉིན་བྱེད་མདུན་ནས་གསན༌། བླ་མ་དགོངས་འདུས་གསེར་,ཆོས་ཆེན་མོའི་སྒྲུབ་དབང་ཙ་འདྲ་རིན་ཆེན་བྲག་ནས་རྒྱལ་དབང་བཅོ་,ལྔ་པ་དང༌། སི་ཏུ་རིན་པོ་ཆེ་པདྨ་དབང་མཆོག་སོགས་སྟོན་འཁོར་
P000010_v001_00037,རིག་འཛིན་འདུས་པས་གསན་སྐབས་འཇམ་མགོན་རིན་པོ་ཆེས་ཕུན་ཚོགས་ལྔ་,ལྡན་གྱི་གསུང་བཤད་རྒྱས་པར་གནང༌། རྫོགས་པ་ཆེན་པོ་སྙིང་ཐིག་ཡ་,བཞིའི་དབང་ཁྲིད་ཡོངས་རྫོགས་གསན། ཤེས་བྱ་ཀུན་ཁྱབ་རྩ་འགྲེལ་དང་གདམས་ངག་,རིན་པོ་ཆེའི་མཛོད་ཀྱི་དཀར་ཆག་ཞིབ་གཟིགས་མཛོད་ཅེས་ཕྱག་དཔེ་གནང་,བར་ཞིབ་མོར་གཟིགས་ནས་ཕྱག་དཔེ་སླར་ཕུལ་ཏེ་རྒྱལ་བསྟན་རིན་པོ་,ཆེ་ཆོས་ཀྱི་དབྱིག་གཅེས་དགུ་ཐམས་ཅད་གཅིག་ཏུ་བསྡུས་པའི་སྔ་ན་,མེད་པའི་གསང་མཛོད་ཆེན་པོར་ངེས་ཤེས་རྙེད་སོང་ཞུས་པས། ཐོག་མའི་མཆོད་
P000010_v001_00038,བརྗོད་དང༌། བརྩམ་པར་དམ་བཅའ་བ༑ མཇུག་གི་སྡོམ་བྱང་སྟེང་ནས་ལྗགས་བཤད་,མདོར་བསྡུས་དང༌། དཔེ་རྣམས་དབུ་ཐོག་ཏུ་བཞག་ནས་བཀའ་རྒྱ་གདམས་གཏད་,སྨོན་ལམ་ཤིས་བརྗོད་རྒྱས་པར་དང་ཕྱིན་ཆད་དབང་ཁྲིད་གང་ལས་གསན་,ཀྱང་བརྒྱུད་པ་ཁོ་བོ་ལ་གཏུགས་ཆོག་ཅེས་བཀའ་སྩལ། ཆོས་འབྱུང་ལེགས་བཤད་,པད་དཀར་རྫིང་བུ་ལས། གདམས་མཛོད་སྤྲུལ་པའི་གླེགས་བམ་ཆེན་པོར་བཀའ་ཡི་,བསྡུ་བ་མཛད་དེ་དུས་ཀྱི་མཐར་ཡང་ཉམས་པ་མེད་པར་བཀའ་གཙིགས་,ཕྱག་རྒྱས་རེ་ཁ་བཏབ་སྟེ། བདག་གིས་ཀྱང་འཇམ་མགོན་རྡོ་རྗེ་མཆང་དངོས་
P000010_v001_00039,ལས་གདམས་གཏད་ཐུན་མིན་དང༌། ཡོངས་ཀྱི་འདྲེན་པ་ཆེན་པོ་རྒྱལ་སྲས་,བཀྲ་ཤིས་འོད་ཟེར་གྱི་ཞལ་སྔ་ནས་སྨིན་གྲོལ་ཚང་སྤྲུགས་སུ་ཐོབ་,པའི་སྐལ་བཟང་ཉམས་སུ་མྱོང་བས་དལ་རྟེན་སྙིང་པོར་བྱས་པ་ཡིན་,ནོ། །ཞེས་གསུངས། གཞན་ཡང་འཇམ་མགོན་ཉིད་ཀྱི་ཟབ་གཏེར་ཡང་དག་ཧེ་རུ་ཀའི་,གསང་བ་ཐུགས་ཀྱི་ཏནྟྲའི་རྩ་བའི་ཆོས་བདག་དང༌། འཇམ་མགོན་ཟབ་གཏེར་,གྲོ་ལོད་གསང་སྒྲུབ་ཀྱི་དབང་ཁྲིད། བཀའ་རྒྱུད་སྔགས་མཛོད། རྙིང་མ་རྒྱུད་འབུམ་གསན་,པ་སོགས་རྒྱས་པར་རྟོགས་བརྗོད་དད་པའི་འཇུག་ངོགས་སུ་གསལ༌།༧ ཀུན་མཁྱེན་
P000010_v001_00040,མི་ཕམ་རིན་པོ་ཆེ་ལས། འཇམ་དཔལ་རྫོགས་ཆེན་སྐོར་དང༌། བཀའ་བརྒྱད་རྣམ་,བཤད་ཆེན་མོ་ཞུ་བསྐུལ་མཛད་དེ་བཤད་ཁྲིད་གསན་པ་དང༌། འཇམ་དཔལ་,ཚེ་བདག་གི་བསྙེན་སྒྲུབ་གྲོལ་སྐབས་དངོས་གྲུབ་ལེན་ཆོག་སྩལ་བ་དང་,དབང་སྐུར་བྱིན་རླབས་ཐུན་མིན་མཛད། ཐུགས་དམ་འཇམ་དཔལ་ཡེ་ཤེས་སེམས་དཔའི་,རྡོ་རྗེ་གསུམ་གྱི་དབང་སྐུར་དང༌། མཁས་འཇུག་སོགས་རྗེ་བླ་མ་ཉིད་,ཀྱིས་མཛད་པའི་བསྟན་བཅོས་རྣམས་ཀྱི་བཤད་ལུང་དང༌། མདོ་སྔགས་ཀྱི་གཞུང་,དོན་དཀའ་གནད་དོགས་གཅོད། ཉམས་བཞེས་སྐོར་གྱི་དོགས་སེལ་སོགས་གནང་ཞིང༌། ཐུགས་
P000010_v001_00041,དམ་ཉམས་རྟོགས་ཀྱི་བགྲོ་གླེང་སོགས་ཡང་ཡང་གནང་ཞིང་ཐུགས་ཡིད་གཅིག་,འདྲེས་སུ་གྱུར། ཡང་དག་གསང་འགྲེལ་སོགས་གསུང་གནད་གལ་ཆེ་རིགས་བཤད་ལུང་,མཛད་མ་ཐུབ་པ་དུ་མའི་གཏད་རྒྱ་བྱིན་རླབས་སོགས་གནང་བས་ཆེས་,ཆེར་བཀའ་དྲིན་ཆེ་བའི་གཙུག་གི་བླ་མ་ཐུན་མིན་དུ་གྱུར།༧ འཁོར་ལོའི་,མགོན་པོ་རབ་འབྱམས་ལྔ་པ་འགྱུར་མེད་པདྨ་ཐེག་མཆོག་བསྟན་པའི་རྒྱལ་,མཚན་ལས་སྲོལ་གཉིས་ཀའི་ལུགས་ཀྱི་སེམས་བསྐྱེད་འབོགས་ཆོགརྒྱལ་བཀའ་རིན་པོ་,ཆེའི་བཀླག་ལུང་ཡོངས་རྫོགས། བླ་མ་ཡང་ཏིག་གི་དབང་ལུང་ཁྲིད། རྡོར་སེམས་ཐུགས་
P000010_v001_00042,སྒྲུབ། ཨ་ཏི་ཟབ་དོན། གཤིན་རྗེ་དྲེགས་འཇོམས་སོགས་སྨིན་གཏེར་ཕལ་ཆེར་གྱི་དབང་,ལུང་ཁྲིད། འདོད་བུམ་དབང་ལུང༌། སེམས་ཀློང་གི་དབང་ཁྲིད་ལུང༌། ངལ་གསོ་སྐོར་,གསུམ། ན་རག་དོང་སྤྲུགས། སྒྱུ་འཕྲུལ་ཞི་ཁྲོ། གཤེད་དམར་རྣམས་ཀྱི་དབང་ལུང༌། རཏ་ཕུར། བཀའ་,གདམས་ཕ་ཆོས་བུ་ཆོས། ཆོས་འབྱུང་རྒྱ་རྩ༑ སྤྱོད་འཇུགབྱམས་ཆོས་སོགས་དང༌།༧ དཔལ་ཡུལ་,རྒྱ་སྤྲུལ་རིན་པོ་ཆེ་ཀུན་བཟང་མདོ་སྔགས་བསྟན་འཛིན་ལས་ཀར་གླིང་,ཞི་ཁྲོའི་དབང་ལུང་ཁྲིད་གསུམ་དང༌། མ་ཎི་བཀའ་འབུམ། རཏ་ཕུར། མ་ཏི་རཏྣའི་,སེང་གདོང་མའི་དབང་ལུང༌༑ ཆོས་དབང་གཏེར་བྱོན་བླ་མ་གསང་འདུས་ཀྱི་
P000010_v001_00043,དབང་གཞུང་པོད་ཀྱི་ལུང༌། བཀའ་བརྒྱད་གསང་བ་ཡོངས་རྫོགས་ཀྱི་དབང༌། གསང་,རྫོགས་པོད་ལུང་སོགས་གསན་བཞེས་དང༌། གཞན་ཡང་མཁྱེན་བརྩེ་ཆོས་ཀྱི་བློ་,གྲོས། ཀཿཐོག་སི་ཏུ་པཎ་ཆེན། དཔལ་སྤྲུལ་འཇིགས་མེད་ཆོས་ཀྱི་དབང་པོ། ཉེ་གནས་,འོད་གསལ། དགེ་མང་མཁན་ཡོན་ཏན་རྒྱ་མཚོ། དགེ་མང་མཁན་ཀུན་བཟང་དཔལ་ལྡན། ལྔ་,རིག་སྨྲ་བ་ཆེན་པོ་བཀྲ་ཤིས་ཆོས་འཕེལ། ཁྲོ་ཤུལ་མཁན་ཆེན་ཚུལ་ཁྲིམས་,རྒྱ་མཚོ། ཐམས་ཅད་མཁྱེན་པ་ཀརྨ་བཀྲ་ཤིས་འོད་ཟེར་སོགས་ཡོངས་འཛིན་བཤེས་,གཉེན་ཆེན་པོ་བཅུ་ཕྲག་གསུམ་ལྷག་ལས༌༑ གསང་བདག་དགོངས་རྒྱན། གསང་འགྲེལ་ཕྱོགས་
P000010_v001_00044,བཅུ་མུན་སེལ། སྤྱི་དོན་འོད་གསལ་སྙིང་པོ། དབུ་མ་རྩ་འཇུགམངོན་པར་མཛོད། དབུ་མ་,རྒྱན། མི་ཕམ་རིན་པོ་ཆེའི་བཀའ་འབུམ། ཡིད་བཞིན་མཛོད། ཡོན་ཏན་མཛོད། རིན་ཆེན་གཏེར་མཛོད། ཇོ་,ལུགས་དུས་འཁོར་གྱི་དབང་ཁྲིད། བཀའ་གདམས་དོལ་པོའི་བེ་བུམ་སྔོན་པོ། བྱམས་པའི་,ཆོས་སྡེ་ལྔ། སྤྱོད་འཇུགཇོ་བོའི་ཆོས་ཆུང་བརྒྱ་རྩ། དཔལ་སྤྲུལ་ཤེར་ཕྱིན། སྡོམ་གསུམ་རྣམ་,ངེས། རི་ཆོས་ངེས་དོན་རྒྱ་མཚོ། དྭགས་པོའི་བཀའ་འབུམ༑ འཇའ་ཚོན་པོད་དྲུག་སོགས་མདོར་,ན་བསྟན་པ་རིན་པོ་ཆེ་ཚད་མ་གསུམ་གྱིས་དག་པའི་བཤད་རྒྱུན་,ཀ་ཆེན་བཅུ་དང༌། སྒྲུབ་བརྒྱུད་ཤིང་རྟ་ཆེན་པོ་བརྒྱད་ཀྱི་གཞུང་གདམས་
P000010_v001_00045,མན་ངག་ཐམས་ཅད་བུང་བས་བཅུད་ཚོལ་བ་ལྟར་ཆོག་ཤེས་དང་ངོམ་,པ་མེད་ཅིང༌། དཀའ་ཚེགས་དང་སྐྱོ་དུབ་སྤངས་ནས་ཐོས་པ་རྒྱ་མཚོའི་,ཕ་རོལ་དུ་སོན།དེ་ལྟར་ཐོས་པ་རྣམས་ཀྱང་བསམ་བྱུང་གི་ཤེས་རབ་,ཀྱིས་ཚིག་དོན་གྱི་ཆ་ཐམས་ཅད་ཚད་མ་གསུམ་དང༌། རིགས་པ་བཞི་,དང་མི་འགལ་བར་དཔྱད་ཅིང་ངེས་ཤེས་ཁྱད་པར་ཅན་འདྲོངས་པས་མདོ་,སྔགས་རིག་གནས་དང་བཅས་པའི་དཀའ་བའི་གནས་གང་ལའང་ཐེ་ཚོམ་གྱི་,དྲྭ་བ་ཆོད་ཅིང༌། ཁྱད་པར་དུ་ཀུན་མཁྱེན་རོང་ཀློང་རྣམ་གཉིས། ཆོས་རྒྱལ་
P000010_v001_00046,གཏེར་བདག་གླིང་པ་སྐུ་མཆེད། ཀུན་མཁྱེན་འཇིགས་མེད་གླིང་པ། འཇམ་མགོན་རྣམ་གཉིས། ཀུན་,གཟིགས་མི་ཕམ་རིན་པོ་ཆེས་མཚོན་སྔ་འགྱུར་རིག་འཛིན་བརྒྱུད་པའི་བཞེད་,སྲོལ་ལྟར། ཤིང་རྟ་ཆེན་མོ་ཟུང་གི་དགོངས་པ་འགལ་མེད་གཅིག་དྲིལ་ངེས་,དོན་ཟབ་མོ་དབུ་མ་གཞན་སྟོང་གི་ལྟ་བ་ལ་ཐུགས་ཤེས་འདྲོངས༑ དེ་,ལྟར་ཐོས་བསམ་གྱིས་སྒྲོ་འདོགས་ལེགས་པར་བཅད་ནས། མདོ་ཁམས་གནས་ཆེན་ཉེར་,ལྔའི་ཕྲིན་ལས་བཞི་ཡི་གནས་ཆེན་ལས་རྒྱས་པའི་གནས་ཆེན་ཞེ་ཆེན་,རྒྱབ་རི་སེངྒེ་གནམ་རྫོང་རི་ཁྲོད་དུ་བཀའ་བརྒྱད་བདེ་གཤེགས་འདུས་པའི་
P000010_v001_00047,ཚོགས་ཁང་དུ་གྲགས་པའི་སྒྲུབ་ཕུག་དང༌། གཟིམས་སྤྱིལ་གསར་བསྐྲུན་བདེ་མཆོག་,བཀྲ་ཤིས་དགེ་འཕེལ་དུ་ཐེམ་པ་སྤངས་ནས་ཀུན་སྤངས་བྱ་བྲལ་བའི་,ཚུལ་གྱིས་སྔ་ཕྱིར་བསྡོམས་པས་བགྲང་བྱ་ཉི་ཤུ་ལྷག་ཙམ་དུ་ལྷག་,པའི་ལྷའི་བསྙེན་སྒྲུབ་རྒྱུད་ལུང་མན་ངག་རིག་འཛིན་གོང་མ་རྣམས་ཀྱི་,ཕྱག་བཞེས་ལྟར་མཚན་བཅས་མཚན་མེད་ཀྱི་ཐུགས་དམ་ལ་ཆིག་དྲིལ་དུ་,བརྩོན་པ་ཆུ་བོའི་རྒྱུན་བཞིན་གནང་བ་སྟེ། བསྙེན་སྒྲུབ་གནང་བའི་རིམ་པའང༌,། རྗེ་ཉིད་ཀྱི་རྩ་བའི་ཐུགས་དམ་ཕུར་པ་སྤུ་གྲི། གཞན་སྨིན་གླིང་རྡོར་
P000010_v001_00048,སེམས་ལན་མང་པོ། སོ་ལུགས་ཡང་དག ཆོས་དབང་ཡང་དག་གི་བསྙེན་པ་ལན་,གྲངས་མང་པོ། བཀའ་བརྒྱད་བདེ་འདུས་བསྙེན་ཆེན་ཟླ་བ་བཅུ་དྲུག ཡང་ཟླ་དྲུག་,མ་སོགས་ཐེངས་ཁ་ཤས། རྗེ་མཁྱེན་བརྩེའི་ཟབ་གཏེར་ཡང་དག་ཕུར་པ་ཡང་,ཕུར་སྦྲགས་མ། བཀའ་འདུས་ཆོས་རྒྱ། མཁའ་འགྲོ་གསང་འདུས། འཇམ་མགོན་རིན་པོ་ཆེའི་གྲོ་,ལོད། གསང་ཐིག་ཡབ་བཀའ་ཡུམ་བཀའ། རཏྣའི་ཚེ་གསང་ཆོས་དབང་བླ་མ་གསང་འདུས། ཉང་,གི་ཁྲོས་ནགབོ་དོང་སེང་གདོང་མ་བྱད་གྲོལ་གསེར་ལྡེ། འཇམ་དཔལ་སྨྲ་སེང༌,། འཇམ་དཀར། དབྱངས་ཅན་དཀར་མོ་རྣམས་ལན་ཁ་ཤས་སྒྲོལ་དཀར་ཡིད་བཞིན་འཁོར་
P000010_v001_00049,ལོ། ནཱ་རོ་མཁའ་སྤྱོད། ཀར་ལུགས་དགྱེས་རྡོར་སོགས་གསར་རྙིང་གི་ལྷག་པའི་ལྷ་,ཤིན་ཏུ་མང་པོའི་དུས་གྲངས་མཚན་མའི་བསྙེན་པ་མཐའ་རྒྱས་སུ་གནང༌,། ཁྱད་པར་དུ་འོད་གསལ་རྫོགས་པ་ཆེན་པོ་ཡང་གསང་བླ་ན་མེད་,པ་མན་ངག་སྡེའི་སྙིང་ཐིག་ཆེན་མོ་མ་བུ་དང༌། ཨ་ཏི་ཟབ་,དོན་སྙིང་པོ། ལྕེ་བཙུན་ཆེན་པོའི་བི་མ་ལའི་ཟབ་ཏིག་སོགས་ཉམས་བཞེས་,ཀྱི་སྙིང་པོར་གནང་བས་ཡིད་དཔྱོད་བློ་འདས་རིག་སྟོང་འོད་གསལ་ཆོས་,སྐུ་ཆེན་པོའི་དགོངས་པའི་རྩལ་རྫོགས་ཤིང་ཉམས་ཀྱི་ཤུན་པ་དོར། མཉམ་རྗེས་
P000010_v001_00050,རོ་གཅིག་ཏུ་གྱུར། བསྒོམ་བྱ་སྒོམ་བྱེད་ཀྱི་ཞེན་འཛིན་ཡལ། སྤྲོས་པའི་བརྫུན་ཕུག་,རྡིབ། བྱར་མེད་ནམ་མཁའ་ལྟ་བུའི་རྣལ་འབྱོར་པ་ཆེན་པོ་ཟུང་འཇུག་གྲུབ་,པའི་གོ་འཕང་མཐོན་པོར་གཤེགས་སོ། །སྙན་བརྒྱུད་ཡང་ཕུར་སྦྲགས་མའི་བསྙེན་མཚམས་,སྐབས་ཀུན་མཁྱེན་འཇིགས་མེད་གླིང་པ་ཡིན་གསུངས་པའི་རྣལ་འབྱོར་པ་སྐུ་,མདོག་དམར་སྨུགརལ་པའི་ཐོར་ཅོག་གླེགས་བམ་གྱིས་མཛེས་པ༑ སྙན་གོང་དུང་གི་,བརྒྱན་པ་ནང་གོས་དཀར་པོ་ཕུ་དུང་ཅན་སྟེང་གཟན་དཀར་དང་ཤམ་,དཀར་ཅན༑ སྒོམ་ཐག་གསོལ་བ་ཞིག་དང་མཇལ། ཕྱག་གཉིས་ཁོ་བོའི་མགོར་བཞག་ནས་
P000010_v001_00051,སྨོན་ལམ་དང་ཞལ་ཏ་མང་པོ་གནང་བ་དང༌། ཉེར་དགུའི་ནུབ་ཀུན་,མཁྱེན་ཆོས་ཀྱི་རྒྱལ་པོ་མཁྱེན་བརྩེའི་དབང་པོ་དང་མཇལ། རྒྱུད་སྡེའི་དབང་མོ་,ཆེ་ཐོབ། ཤིང་རྟ་ཆོ་འཕྲུལ་ཟླ་བའི་ཚེས་གཉིས་ནུབ་ཀུན་གཟིགས་བློ་གྲོས་,མཐའ་ཡས་མཇལ། བཞེས་དཀར་ཞིག་གི་ནང་གསོལ་འབྲས་ཞིག་གསོལ་ཞིང་འདུག་པའི་,ལྷག་མ་རྣམས་མཆོག་སྤྲུལ་རབ་འབྱམས་ཚང་ངེད་དཔོན་སློབ་གཉིས་ལ་གནང་,ནས་རྟེན་འབྲེལ་ཞིག་ཡོད་པ་ཡིན་གསུང་གཞན་དགྱེས་པའི་གསུང་གླེང་མང་,པོ་གནང་རང་གི་དོགས་གནས་ཀྱི་བཀའ་འདྲི་འགའ་ཞིག་ཞུས་མཐར་ཁྱེད་
P000010_v001_00052,དད་དམ་རྣམ་པར་དག་ཅིང་བདག་ལ་མོས་པའི་མི་ཡིན་པས་སྐྱེ་,བ་འདི་ནས་བཟུང་ཚེ་རབས་ཐམས་ཅད་དུ་འབྲལ་བ་མེད་པ་ཡིན་,པས་ད་དུང་དད་མོས་དང་གསོལ་འདེབས་ལ་རེམ་མཛོད་གསུངས་པ་དང༌,། གཞན་ཡང༌། རིགས་ཀུན་བདག་པོ་སྨྲ་བའི་སེངྒེ་ཡིས། །ཐུགས་ཀྱི་དགོངས་གཏད་ཐུན་,མིན་བསླབ་གནང་མཛད། །རྩ་གསུམ་ལྷ་ཚོགས་ལུས་དང་གྲིབ་མ་བཞིན། །མི་འབྲལ་ལྷན་,ཅིག་འགྲོགས་པའི་ལྟས་མཚན་ཤར། །ཞེས་པ་ལ་སོགས་པ་ནི་རྗེ་བླ་མ་,ཉིད་གསང་བ་སྲུང་བ་ལ་ཐུགས་ཤིན་ཏུ་སྒམ་པས་ཟུར་ཙམ་ཡང་
P000010_v001_00053,བཀའ་གནང་བར་མི་མཛད་མོད་རྗེ་ཉིད་ཀྱིས་ཐོ་བཀོད་པར་ཉེ་གནས་,པས་ལྐོགས་མཇལ་བྱུང་བ་དག་འདིར་མཚོན་ཙམ་ལས་རྒྱས་པ་རྟོགས་བརྗོད་,ཆེན་མོར་གཟིགས། གཞན་ཡང་རབ་འབྱམས་ལྔ་པ་མགོ་ལོག་ཏུ་རིན་ཆེར་གཏེར་,མཛོད་ཆེན་མོའི་ཆོས་མཁོར་གྲུབ་རྗེས་དགོངས་པ་རྫོགས་མ་ཐག་སྤྲུལ་གཞི་,བི་མ་མི་ཏྲ༌། རིགས་བདག་མཁྱེན་བརྩེའི་དབང་པོ། རབ་འབྱམས་རིན་པོ་ཆེ་,ཉིད་བཅས་ཐོ་བརྩེགས་སུ་བཞུགས་པ་ཞལ་གཟིགས་ཏེ་འདས་རྗེས་ཚིགས་བཅད་,དུ་མ་བབ་སྟེ་མཐར་ཉིད་ལ་ཐིམས་པས་དགོངས་པ་དབྱེར་མེད་དུ་
P000010_v001_00054,གྱུར་པ་དང༌། བསྟན་འགྲོའི་བདེ་སྐྱིད་འབྱུང་བའི་དོན་དུ་བདུད་རྩི་སྨན་,སྒྲུབ་དང༌། མྱོང་གྲོལ་རིལ་སྒྲུབ་སྐབས་སུ་རིལ་བུ་འཕེལ་བ་དང་འཕུར་,བ། གཟུངས་ཐག་ལ་འཇའ་རིས་འཁྲིགས་པ་དང༌། གཏོར་མ་དང་སྨན་ལས་བདུད་,རྩི་བབས་པ། བཀའ་བརྒྱད་སྒྲུབ་ཕུག་ཏུ་བཞུགས་སྐབས་སྒྲོན་མེ་སོགས་གང་ཡང་,མེད་ཀྱང་མཚན་མོ་མུན་སྲོས་སྐབས་ཕྱག་བྲིས་ཉིན་པ་བཞིན་གནང་བ་,དང་སྐྱབས་རྗེ་རབ་འབྱམས་ལྔ་པ་དང་སྐུ་རྩེད་ཀྱི་ཚུལ་དུ་ལྡུམ་,བུ་གྲངས་བཀྱེ་མཛད་སྐབས་རྗེ་འདིས་རྡོ་རིལ་ཞིག་ཕྱག་གིས་དྲིལ་ནས་
P000010_v001_00055,ཆངས་བུ་བཅངས་པ་དང༌། རྡོ་ལ་ཞབས་རྗེས་འཇོག་པ་སོགས་གྲུབ་པའི་,ལྟ་དགོངས་མཐོན་པོར་ཕེབས་ཤིང༌༑ ནང་གི་ཏིང་ངེ་འཛིན་ལ་མངའ་བརྙེས་,པའི་རྟགས་མཚན་གསལ་བ་དང༌། མདོར་ན་ཐེག་པ་མཆོག་གི་གསེང་ལམ་,སྒྲ་ཇི་བཞིན་དུ་སྙེག་པ་ཞིག་ལ་ཕྱི་མའི་དུས་འདིར་བདག་དིལ་,མགོ་མཁྱེན་བརྩེ་གི་བླ་མ་ཙམ་ཞིག་ཡིན་པར་མཁས་གྲུབ་ཀྱི་སྐྱེས་,ཆེན་དུ་མས་བསྔགས་པར་མཛད།གཞན་ཡང་འདིར་སྣང་གི་བྱ་གཞག་ལ་ཐུགས་,གཏན་དུ་ལོག་ནས། ངེས་མེད་རྒྱལ་ཁམས་ཉུལ་བའི་བྱ་བྲལ་ལ་ཐུགས་དགྱེས་
P000010_v001_00056,ནས་རིགས་བདག་འཇམ་མགོན་རྣམ་གཉིས་ལ་དེ་ཚུལ་ཞུས་པས། གོང་མ་རྣམས་,ཀྱི་ཐུགས་བསྐྱེད་བསམ་ཡས་ཀྱིས་བསྐྲུན་པའི་ཞབས་འདེགས་མ་ཉམས་གོང་འཕེལ་,དུ་སྒྲུབ་ན་རྒྱལ་བསྟན་ལུང་རྟོགས་གཉིས་ཀྱིས་འཛིན་མཁན་འདུས་པའི་སྡེ་,ཡིན་པས་དེ་ཉིད་བསྡུ་བའི་གཞི་གྱུར་པ་དགོན་སྡེ་རྣམས་ཡིན་ཕྱིར་,དེ་དག་ཉམས་གསོ་རེ་མཛད་གྲུབ་ན། ཡོན་གནས་མཆོག་དམ་པར་གྱུར་ནས་,ཚོགས་ཆེན་བསགས་པ་རྒྱལ་བའི་བཀའ་དང༌། གོང་མའི་ཕྱག་ལེན་ལྟར་ཡིན་,པས༑ རྙེད་པ་རྣམས་ཀྱང་སུམ་ཆར་བགོས་པའི་ཆ་གཅིག་ཙམ་ལས་གཞན་རྟེན་
P000010_v001_00057,རྩར་སྨིན་ངེས་མཛད་ཐོག་སུམ་ཆ་ལོངས་སྤྱོད་ན་དེ་ལྷག་མེད། ལོ་རེར་,ཞག་བརྒྱ་རེ་བསྟན་འགྲོར་སྨན་པའི་སྐུ་མཚམས་དང༌། གཉེར་ཕྱག་སོགས་འཁོར་,རྣམས་ལ་དཀོར་ཟས་རྔམས་སྤྱོད་དང་སྲོག་བཅད་སོགས་ཀྱི་ཉེས་དམིགས་བཤད་,ན་དད་རྫས་ཆུད་མི་ཟ་བ་ཡིན་ཞེས་བཀའ་ཕེབས་པ་ལྟར། དེ་ཡང་,མཆོག་གསུམ་རིན་པོ་ཆེ་ལ་བརྟེན་པའི་བསོད་ནམས་ཀྱི་ལས་ནི། སྐུ་རྟེན་,དུ་འཇམ་མགོན་མི་ཕམ་རིན་པོ་ཆེས་ཞེ་ཆེན་དུ་ས་ཡི་སྙིང་,པོའི་སྐུ་བཞེངས་ན་སྣོད་བཅུད་ཀྱི་ཕྱྭ་གཡང་འཕེལ་བ་སོགས་དགོས་གནད་
P000010_v001_00058,ཁྱད་པར་ཅན་དུ་བཀའ་ཕེབས་བཞིན་གསེར་ཟངས་ཀྱི་འཕགས་པ་ས་ཡི་,སྙིང་པོ་བྱོན་ལེགས་སྒྲོས་ལྡན་ཐོག་ཚད་ཅན་དང༌༑ འཇམ་མགོན་མི་ཕམ་,ཆོས་རྗེའི་ཐུགས་དགོངས་བཞིན་གསེར་ཟངས་ཀྱི་རྗེ་བཙུན་འཇམ་དཔལ་དབྱངས་རྗེ་,དེ་ཉིད་ཀྱི་ཐུགས་དམ་རྟེན་ཡེ་ཤེས་སེམས་དཔར་བཞུགས་པ་བདག་ཅག་,གི་སྟོན་པ་དགུང་ལོ་བཅུ་དྲུག་པའི་སྐུ་ཚད་ཅན་ལ་ཕྲ་རྒྱན་,ཁྱད་འཕགས། སྤྱན་གཟིགས་རྒྱང་མཐོ་བདུན་པ་ཟངས་གསེར་ལས་གྲུབ་པ་བཅས་ཀྱི་,འཁོར་དུ་སངས་རྒྱས་ཀྱི་སྐུ་བརྒྱ་དང་ཉེར་གཉིས། སྒྲོལ་སྐུ་ལི་མ་དང་
P000010_v001_00059,གསེར་སྐུ་འདྲེས་མ་བཅོ་བརྒྱད། ཙནྡན་གྱི་ཉེ་སྲས་བརྒྱད། གནས་བརྟན་བཅུ་དྲུག་སོགས་,ཁྱོན་ཟངས་གསེར་དང་ལི་སྐུ་ཉིས་བརྒྱ་བཅུ་གསུམ། འཇམ་མགོན་མི་ཕམ་རིན་,པོ་ཆེའི་གདུང་རྟེན་མཆོད་སྡོང་བཀྲ་ཤིས་འོད་འབར༌། རང་དགོན་གྱི་གཙུག་,ལག་ཁང་གསར་བཞེངས། ཀུན་མཁྱེན་མི་ཕམ་རིན་པོ་ཆེས། དྲི་བཟང་ཁ་ཆེ་ཤ་,སྐམ་སིལ་མའི་མེ་ཏོག་ཕྱག་ཏུ་བསྣམས་ནས་ཉིད་ཀྱི་ཐུགས་དམ་གྱི་,རྟེན་འཇམ་དཔལ་ཡེ་ཤེས་སེམས་དཔའི་མདུན་དུ་འཇམ་དཔལ་གྱི་བསྟོད་པ་,གང་བློ་མ་གསུངས་ནས་མེ་ཏོག་དེ་ཉིད་འཇམ་དཔལ་གྱི་དབུ་ལ་
P000010_v001_00060,གཏོར་ཏེ་བདེན་བརྗོད་དང་བཅས་ཆོས་སྡེ་འདིར་བཤད་གྲྭ་ཞིག་ཚུགས་ན་,རྒྱལ་བསྟན་སྤྱི་དང༌། ཁྱད་པར་སྔ་འགྱུར་གྱི་བསྟན་པའི་རྒྱན་དུ་གལ་,ཆེ་བས་དེ་བཞིན་ངེས་པར་གྲུབ་པར་གྱིས་ཞེས་བཀའ་ཕེབས་པ་ལྟར་,བཤད་སྒྲུབ་ཟུང་འབྲེལ་གྱི་སྡེ་བཙུགས། ཆུ་རྟ་ལོར་བཀའ་མའི་སྒྲུབ་མཆོད་དཀྱིལ་,འཁོར་དྲུག་གསར་འཛུགས་དང༌། བཀའ་མའི་སྒྲུབ་ཆེན་སོགས་དུས་མཆོད་རྣམས་ཀྱི་,ཐེབས་རྩ་གྱ་ནོམ་པ་གནང་མཛད་པ་དང༌། ཆོས་འཁོར་རྣམ་གསུམ་ལ་,ཕྱག་མཆོད་སྨོན་ལམ་ཞིབ་རྒྱས་ཙཱ་རིའི་རྩེ་བསྐོར་དང་དུར་ཁྲོད་ལྷ་
P000010_v001_00061,མོའི་བཞུགས་གནས་ཀྱི་རི་རྩེ་ནས་བསང་དུད་ལྟ་བུའི་ལྟས་ཡ་མཚན་,པ་བྱུང༌། བསམ་ཡས་སུ་སྨན་སྒྲུབ་སྐབས་སྨན་གྱི་ཕོ་བྲང་སྟེང་དུ་,འཇའ་ཟུག་པ་དང་རྟེན་འབྱུང་ཤིས་མཚན་དང༌། ལྷོ་གནས་རྒྱས་པ་མོན་,དང་ཐུག་གི་བར་ཞབས་ཀྱིས་བཅགས། ལོ་ཕྱེད་གཉིས་ཙམ་ལ་གུ་རུ་པདྨའི་,སྒྲུབ་གནས་སོགས་སུ་རྟོགས་པའི་བོགས་འདོན་ཕྱིར་ཕལ་ཆེར་ཆིབས་པ་སྤངས་,ཏེ་གནས་བསྐོར་ཞིབ་རྒྱས་དང༌། ཁམས་ཕྱོགས་ཕེབས་སྐབས་སུ་རབ་འབྱམས་ལྔ་,པར་བཀྲ་ནང་ཆིབས་སྐྱེལ་བྱོན་པའི་གཟིགས་སྣང་དུ་ལུང་ཁོག་ཐམས་ཅད་
P000010_v001_00062,མི་དང་མི་མིན་གྱི་སྐྱེལ་མས་གང་གསུང་པ་རྗེ་འདི་བས་ཀྱང་,དེ་ནུབ་གཟིམས་ལམ་དུ་དེ་བཞིན་བྱུང་གསུང༌། སྐབས་འདིར་འཕགས་ཡུལ་རྒྱ་,གར་དང་བལ་ཡུལ་དུ་ཕེབས་པར་བཞེད་ན་ཡང་གྲྭ་སློབ་རྣམས་ཀྱི་,བཤོལ་བས་རྟེན་འབྲེལ་འཕྲོ་ཅན་དུ་གྱུར། རྒྱུན་དུའང་ཐབས་ཀྱི་ཆ་ཐམས་ཅད་,ཁྱད་དུ་མི་གསོད་པར་རྒྱལ་བའི་དུས་ཆེན་རྣམས་དང་སློབ་དཔོན་རིན་,པོ་ཆེ་དང་རྗེ་ཉིད་ཀྱི་ཐུན་མིན་བླ་མ་རྣམས་ཀྱི་དུས་དྲན་,མཆོད་པ་རྣམས་ལ་སྤོས་དང་མར་མེ་ཞལ་ཟས་ཚོགས་ཀྱི་མཆོད་པ་
P000010_v001_00063,རྣམས་བཟང་ལ་གྱ་ནོམ་པ་མཛད།གཞན་དོན་དུ་དམ་པའི་ཆོས་ཀྱི་སྦྱིན་,པ་རྒྱ་ཆེན་པོ་བསྙེན་སྒྲུབ་གནང་བའི་སྐབས་མ་གཏོགས་ཞུ་བ་པོ་,མོས་ལྡན་སུ་བྱུང་གིས་གསོལ་བ་གང་བཏབ་པ་ཐམས་ཅད་བརྩེ་ཆེན་,ཡེ་ཤེས་ཀྱིས་གཟིགས་པས་བསྐྱངས་ཤིང་ཐུགས་རྗེས་ཡལ་བར་མི་འདོར་བས་,སུམ་རྟགས། སྙན་ངགསྤྱོད་འཇུགམཁས་འཇུགསྡོམ་གསུམ་རྣམ་ངེས། རྒྱུད་བླ་སོགས་སྔ་ཕྱིར་ཐེངས་ཁ་,ཤས། མཛོད་ཆེན་རྣམ་པ་ལྔ་ལས་སྔགས་མཛོད་མ་གཏོགས་གཞན་རྣམས་ལན་རེ་,འཆད་མཛད་ཅིང༌། ཉང་གུར་བྱང་གསུམ། སངས་གླིང༌༑ རྡོར་གླིང༌། པདྨ་ལས་འབྲེལ་རྩལ། ཀུན་
P000010_v001_00064,མཁྱེན་སྔ་ཕྱི། སྨིན་གླིང་གཏེར་ཆེན། མཁྱེན་བརྩེ་རིན་པོ་ཆེ། རྗེ་གུ་ཎ་སོགས་ཀྱི་,གཏེར་ཆོས་རྣམས་སྔ་ཕྱི་ལན་གྲངས་དང༌། སྔ་འགྱུར་བཀའ་མ་འདུས་པ་,མདོ་དབང་ཆེན་མོ་དང༌། སྒྱུ་འཕྲུལ་ཞི་ཁྲོ་སོ་ལུགས་ཡང་དག སེམས་ཀློང་,མན་ངག་སྡེ་གསུམ། ཀློང་ཆེན་མཛོད་བདུན་སྙིང་ཐིག་ཡ་བཞི་ངལ་གསོ་སྐོར་,གསུམ། བཀའ་དགོངས་སོགས་ཚར་རེ་མ་འཆད་པ་མེད་པ་དང་འགའ་ཞིག་ནི་,ལན་གྲངས་མང་པོར་འཆད། བཀའ་མ་གཞན་རྣམས་ཀྱང་ཚར་རེ༑ མདོར་ན་རྗེ་ཉིད་,ལ་བཞུགས་པའི་སྨིན་གྲོལ་གསན་པ་རྣམས་ལས་རྒྱལ་བཀའ་རིན་པོ་ཆེ་
P000010_v001_00065,དང་རྙིང་རྒྱུད་ཕྱེད་ཙམ་གསུངས་མཚམས་བསྙུན་པས་འཕྲོ་ལུས་པ་མ་གཏོགས་,གཞན་རྣམས་ཚར་རེ་གསུངས་གྲུབ་པ་དང༌། ཕལ་ཆེར་ལན་གྲངས་སྔ་ཕྱིར་,སྩལ་པ་སོགས་ཆོས་འཁོར་བར་མེད་དུ་བསྐོར།ཀུན་གཟིགས་མཁྱེན་བརྩེ་རིན་པོ་,ཆེས་འཕྲིན་ཡིག་རྣམས་སུ། སྔ་འགྱུར་བསྟན་པའི་རྩ་ལག་མཚུངས་བྲལ་རྒྱལ་བའི་,མྱུ་གུ་མཆོག་གི་ཞབས་པད་དུ། ཅེས་པའང་ཕྱི་མཐར་གཟིགས་པའི་གསུང་གི་,བདེན་ཚིག་བསླུ་བ་མེད་པ་དང༌། གོང་སྨྲོས་ལྟར་ཕུར་པའི་བསྙེན་སྒྲུབ་,ཟིན་རྗེས་རྗེ་མཁྱེན་བརྩེའི་མདུན་ཡབ་སྲས་ཞལ་འཕྲོས་ཞིབ་པར་གནང་རྗེས་
P000010_v001_00066,ཞེ་ཆེན་རྒྱལ་ཚབ་མཆོག་སྤྲུལ་གྱིས་ཉིན་རེ་གསེར་ལྷུང་བཟེད་གང་རེའི་,དད་ཟས་ལ་སྤྱོད་ཀྱང་ལོག་འཚོའི་སྒྲིབ་པས་གོས་མི་ནུས་པའི་དགོངས་,སྤྱོད་ཐུགས་ལ་འཁྲུངས་འདུག་ཅེས་གསུངས་པ་དང༌། རྗེ་ཉིད་ཀྱི་གཏེར་བྱོན་,གུ་རུ་རིན་པོ་ཆེའི་ཕྱག་མཚན་རྡོ་རྗེ་ཁྱད་འཕགས་མགུལ་བསྲུང་དུ་,གནང་བ་སོགས་དགོངས་གཏད་ཤིན་ཏུ་ཆེ་ཞིང༌།དེ་བཞིན་འཇམ་མགོན་རྣམ་,སྣང་ལོ་ཙཱ་བ་ཆེན་པོས་ཀྱང་དགོངས་གཏད་བརྩེ་བས་བསྐྱངས་ཤིང༌། སྔ་,འགྱུར་བསྟན་པའི་རྒྱལ་མཚན་བླ་ནས་བླར། །འདེགས་བཟོད་དེང་གི་དུས་ན་ཉིན་
P000010_v001_00067,སྐར་བཞིན། །ཁྱོད་ཀྱི་སྙིང་སྟོབས་དཔུང་པ་དར་བར་ངེས། །ཞེས་སོགས་བསྔགས་ཤིང་སྨོན་,ཤིས་གནང་བ་དང༌།ཀུན་གཟིགས་མི་ཕམ་རིན་པོ་ཆེས་བསྟན་པ་ཡོངས་,རྫོགས་ཀྱི་བདག་པོ་དགོངས་གཏད་མངའ་གསོལ་ཡང་ཡང་གནང་བ་ལས་ཕྱག་,བྲིས་ཚན་གཅིག་ན་འདི་ལྟར་འབྱུང་སྟེ། ༧འཇམས་དབྱངས་མཁས་གྲུབ་རྒྱ་མཚོ་གང་,གི་མཁྱེན་རབ་ཀྱི་རླབས་རྒྱ་ཆེ་བས། ད་དུང་གསན་བསམ་བསྒོམ་པ་རྒྱ་,ཆེར་མཛད་དེ་ཐུབ་བསྟན་སྤྱི་དང་ཁྱད་པར་སྔ་འགྱུར་པའི་བསྟན་པ་,རིན་པོ་ཆེའི་གསོས་སུ་འཆད་རྩོད་རྩོམ་པའི་ཕྲིན་ལས་བཟང་པོ་ཟླ་
P000010_v001_00068,བ་ཡར་ངོ་དང་དབྱར་གྱི་ཆུ་གཏེར་ལྟར་གོང་ནས་གོང་འཕེལ་གྱི་,ཐུགས་དམ་རྡོ་རྗེའི་རི་བོ་སུས་ཀྱང་གཡོ་བ་མེད་པའི་ཁུར་བཞེས་,པར་ནན་ཏན་གསོལ་བ་འདེབས་པ་ཞེས་སོགས། དེ་ལྟ་བུའི་བཞེད་དོན་གོང་,འཕེལ་འགྲུབ་ཕྱིར་བདེན་ཚིག་གི་ཤིས་བརྗོད་དང། ཞུ་མཚོན་ལྷ་རེག་རབ་དཀར། སྐུ་,རྟེན་འཆི་མེད་པདྨ་ཀཱ་རའི་སྣང་བརྙན། གསུང་རྟེན་བཀའ་གདམས་གླེགས་བམ༑ ཐུགས་རྟེན་,རྡོ་རྗེ་དྲིལ་བུ། འཇམ་དབྱངས་བློ་འཕེལ་རིལ་བུ། མན་ཇུས་བུམ་བཅས་འཇམ་དབྱངས་,རྣམ་པར་རྒྱལ་བས་གུས་པས་ཕུལ་བ་དགེ་ལེགས་སུ་གྱུར་ཅིག་ཅེས་
P000010_v001_00069,དང༌། རྗེ་བླ་མ་འདི་ཞེ་ཆེན་སྒྲུབ་སྡེར་སྐུ་མཚམས་བཞུགས་པའི་སྐབས་,ཀུན་མཁྱེན་མི་ཕམ་རིན་པོ་ཆེ་ཕེབས་སྟེ་འཇམ་མགོན་བླ་མ་ཡབ་,སྲས་ཐུགས་རྒྱུད་ལ་རྟོགས་པ་འཁྲུངས་ཚུལ་གྱི་ཞལ་འཕྲོས་ཞག་དུ་མར་,མཛད་ནས་ཕྱིར་ཕེབས་སྐབས་ཉེ་གནས་བླ་མ་འོད་གསལ་ནས་རྒྱལ་ཚབ་,མཆོག་སྤྲུལ་རིན་པོ་ཆེ་ཐུགས་དམ་རྟོགས་པ་ཇི་ལྟར་ཞུས་པས་རྗེ་,འདིའི་སྐུ་གསུང་ཐུགས་ཀྱི་མཛད་པ་གང་ལ་བརྟགས་ཀྱང་དམ་པའི་སྐྱེས་,བུར་གྲགས་ཤིང་གྲུབ་པ་སྐུའི་སྐྱེ་བ་དུ་མར་གོམས་པའི་སྔོན་སྦྱངས་
P000010_v001_00070,ལས་ཚེ་གཅིག་ཏུ་བསྒོམས་པས་ཉམས་རྟོགས་དེ་ཙམ་སུ་ལའང་སྐྱེ་བར་,དཀའ་ངེས་ཞེས་སོགས་གསུངས། ཡང་འདས་ཁ་ཞལ་ཆེམས་སུ༑ ཞེ་ཆེན་རྒྱལ་ཚབ་སློབ་,གཉེར་ཅུང་ཡོད་པས་དཔེ་ཆ་རྣམས་དེ་ལ་ཕུལ་ཅེས་གསུངས་པ་སོགས་,རྗེ་ཉིད་ཀྱི་ཆོས་བདག་དང་བཀའ་བསྡུ་བ་པོའང་ལུང་བསྟན། དེ་ཉིད་གཤེགས་,ཁར་ཐུགས་རྒྱུད་དགོངས་པའི་བྱིན་རླབས་འཕོས་པ་དང༌། ཡེ་ཤེས་ཀྱི་སྐུས་,ཡང་ཡང་རྗེས་སུ་བཟུང་བས་མཁྱེན་རྟོགས་ཡེ་ཤེས་ཀྱི་རྩལ་ཕྱོགས་མེད་,དུ་ཆེས་ཆེར་རྒྱས་པར་གྱུར་པ་ནི་ཀུན་གྱིས་མངོན་སུམ་དུ་གྱུར་
P000010_v001_00071,པ་དང༌། ཕྱིས་ཉིད་མདུན་བླ་མ་རིན་པོ་ཆེའི་བསྟན་བཅོས་དང་མན་,ངག་གི་སྐོར་ཁྲིད་ལུང་སོགས་ཞུས་ཚེ་རྗེ་ཉིད་ནས་འཇམ་མགོན་མི་,ཕམ་རིན་པོ་ཆེ་སྐུ་བཞུགས་པའི་སྐབས་སུ་མ་གསན་པ་དག་ཀྱང་,ལུང་གནང་སྟེ་འཇམ་མགོན་བླ་མའི་འཕྲོར་ཁོ་བོའི་མིང་བྲིས་ཞེས་བཀའ་,སྩལ་བ་དང། མི་ཕམ་རིན་པོ་ཆེའི་གསུངས་གཉུག་མ་འོད་གསལ་གྱི་དོན་,གསལ་བར་སྟོན་པའི་བསྟན་བཅོས་ཆེན་མོས་མཚོན། ཟིན་བྲིས་རྣམས་ཕྱོགས་བསྒྲིགས་དང་,བཀའ་བསྡུ་དང༌། ཕྱི་མཐར་གཟིགས་ཏེ་གསུང་འབུམ་ཕལ་ཆེར་ཤིང་སྤར་བཞེངས་
P000010_v001_00072,ནས་སྡེ་དགེའི་པར་ཁང་ཆོས་མཛོད་དུ་བཞག་པ་སོགས་མཛད་པས། དེང་གི་,དུས་འདིར་ཀུན་མཁྱེན་མི་ཕམ་པའི་མཁྱེན་རབ་ཀྱི་ཞལ་སྐྱིན་ནོར་བུ་,འབུམ་གྱིས་ཀྱང་བསྒྲུན་དུ་མེད་པ་བཀའ་འབུམ་རིན་པོ་ཆེ་འདི་ཉིད་,སྐལ་ལྡན་ཚོས་སྤྱད་དུ་ཡོད་པ་འདི་ནི་རྗེ་བླ་མ་འདིའི་ཕྲིན་,ལས་དང་བཀའ་དྲིན་ལས་བྱུང་བ་ཡིན་པར་ཆོས་སྤྱན་ལྡན་པ་རྣམས་,ཀྱིས་བསྟོད་བསྔགས་དོན་ལ་གནས། སྐུ་གཞོན་དུས་ཀྱི་བསྟན་བཅོས་བརྩམས་པ་ཁ་,ཤས་ཀུན་གཟིགས་མི་ཕམ་རིན་པོ་ཆེའི་སྤྱན་སྔར་འབུལ་བ་ན། ཐུགས་དགྱེས་
P000010_v001_00073,པའི་རྩེར་སོན་པ་དང༌། བསྟན་བཅོས་བརྩམ་པར་བཀས་བསྐུལ་ཞིང༌། གསུང་རྩོམ་,རིགས་བསྟན་པའི་གཙིགས་སུ་ཆེ་བས་འཐོར་ཟགས་སུ་མ་སོང་བར་ཕྱོགས་,གཅིག་ཏུ་བསྡུ་དགོས་པར་ཡང་བཀའ་ཡི་གནང་བ་སྟེ།དེ་ཡང་བསྟན་པའི་,གཙིགས་སུ་བཞག་པའི་གསུང་རབ་རིན་པོ་ཆེའི་མཆོད་སྡོང་ཡང༌། རྡོ་རྗེ་,ཐེག་པ་ཐུན་མོང་གི་སྔོན་འགྲོ་ཁྲིད་ཀྱི་རྒྱབ་ཡིགཐེག་དགུའི་རྣམ་བཤད། བདེན་,གཉིས་གློག་སྒྲོན། སེམས་དོན་དངོས་གཞིའི་ཉམས་ལེན། ངེས་དོན་སྙིང་པོ། བསྟན་རྒྱས་སྨོན་འགྲེལ། བསྐྱེད་,རིམ་རྣམ་གཞགབསྐྱེད་རྫོགས་གནད་བསྡུས། ཐེག་དགུའི་ཚོགས་བཤད། རྒྱུད་བླའི་སྤྱི་དོན་མཆོག་གསུམ་
P000010_v001_00074,རྣམ་གཞགཡིད་བཞིན་མཛོད་འགྲེལ། སེམས་ཉིད་ངལ་གསོའི་མཆན་འགྲེལ། ཕུར་འགྲེལ་རྣམ་གཉིས། བསྙེན་ཡིགབསྟོད་,ཚོགས་དང་གསུང་མགུར། ལས་འབྲས་རྣམ་གཞགསུམ་རྟགས། སྙན་ངག་དང་སྒྲ་རྩིས། ཆོས་འབྱུང་སོགས་,བསྟན་བཅོས་ཆེན་པོ་རྣམས་ནི་༼མཚན་བྱང་རྒྱས་པ་དཀར་ཆགས་ནོར་བུའི་,ཕྲེང་བར་གསལ།༽ ཀུན་མཁྱེན་བུ་རམ་ཤིང་པའི་བསྟན་པ་རིན་པོ་ཆེ་སྤྱི་,དང་བྱེ་བྲག ཁྱད་པར་འཇམ་མགོན་མི་ཕམ་ཆོས་རྗེའི་ཞལ་ལུང་དང་ལེགས་,བཤད་གསལ་བྱེད་དུ་གྱུར་པས། གསང་ཆེན་སྔ་འགྱུར་པའི་ཆོས་སྒོར་ཞུགས་པ་,རྣམས་ཀྱི་སེམས་ཀྱི་སྒྲོན་མེ་དང་མིག་གི་དགའ་སྟོན་དུ་གྱུར།རྗེ་བླ་
P000010_v001_00075,མ་འདིས་མཁས་བཙུན་བཟང་པོའི་ཡོན་ཏན་གྱིས་བསྐྲུན་པའི་ཐུགས་སྲས་བསྟན་,འཛིན་གྱི་སློབ་བུ་ཡང༌། ཇི་སྐད་དུ།ཡོན་ཏན་ལྡན་ན་སྐྱེ་བོ་ཀུན། །མ་,བསྡུས་པར་ཡང་རང་ཉིད་འདུ། །དྲི་ལྡན་མེ་ཏོག་རྒྱང་རིང་ཡང༌། །བུང་བ་,སྤྲིན་གྱི་ཚོགས་བཞིན་འཁོར། །ཞེས་པ་ལྟར་ཕྱོགས་མཐའ་དག་ནས་གདུལ་བྱའི་སློབ་,ཚོགས་རྒྱ་ཆེར་བྱུང་བ་སྨོས་ཀྱིས་མི་ལང་ཡང་ཆེ་ལོང་ཙམ་དུ་,བརྗོད་ན། རྗེ་ཐམས་ཅད་མཁྱེན་པ་མི་ཕམ་རིན་པོ་ཆེ་ནས་ཚེ་དབང་,དང༌། ཐོག་སྲུང་སྐོར་སོགས་གསན་པར་མཛད༑ རབ་འབྱམས་ལྔ་པས་ཀྱང་དབང་ཆོས་
P000010_v001_00076,མང་པོ་གསན། ཞལ་སློབ་གཙོ་ཆེ་བ་འགའ་ཞིག་ནི། མཇམ་མགོན་ཆོས་ཀྱི་བློ་,གྲོས་དང༌། སྔ་འགྱུར་བསྟན་པའི་ཉི་མ་རབ་འབྱམས་དྲུག་པ། རྗེ་ཉིད་ཀྱིས་,ལུང་གིས་བསྟན་པ་དིལ་མཁྱེན་མངྒ་ལ། ཟུར་མང་དྲུང་རིན་པོ་ཆེ་ཀརྨ་,ཆོས་ཀྱི་ཉིན་བྱེད། འཇམ་དབྱངས་བློ་གཏེར་དབང་པོ། འཇམ་མགོན་ཀོང་སྤྲུལ་རིན་པོ་,ཆེའི་ཡང་སྲིད་ཀརྨ་དཔལ་ལྡན་ཆོས་ཀྱི་དབང་ཕྱུག་བློ་གྲོས་དྲི་མེད་,དང༌། ཞེ་ཆེན་གདན་སར་བཞུགས་པ་རྗེ་བླ་མ་མཆོག་དང་ལུས་དང་,གྲིབ་བཞིན་འགྲོགས་ཤིང་ཐུགས་ཀྱི་གསང་མཛོད་རྫོགས་པར་ཐོབ་པའི་མཆོག་སྤྲུལ་
P000010_v001_00077,པདྨ་དྲི་མེད་ལེགས་པའི་བློ་གྲོས། སངས་རྒྱས་མཉན་སྤྲུལ་དགུ་པ་ཀརྨ་བཤད་,སྒྲུབ་བསྟན་པའི་ཉི་མ། རྫོགས་ཆེན་གླིང་བླ་སྤྲུལ་སྐུ། ཁྲོ་ཤུལ་མཁན་རིན་པོ་,ཆེ་ཚུལ་ཁྲིམས་རྒྱ་མཚོ། བྱང་ཆུབ་སེམས་དཔའ་ཆེན་པོ་དགེ་མང་མཁན་ཡོན་,ཏན་རྒྱ་མཚོ། མཁན་ཀུན་བཟང་དཔལ་ལྡན། རྫོགས་ཆེན་མཁན་བསོད་ཆོས། མཁན་ལྷ་སྒོང༌། མཁན་,བློ་གྲོས་སྒྲ་དབྱངས། ཚབ་ཚ་སྒྲུབ་སྤྲུལ། ཉ་འགེ་སྤྲུལ་སྐུ། གནམ་མཚོ་སྤྲུལ་སྐུ། སྒོ་མེ་,དིང་ཀྱཱ་མཆོག་སྤྲུལ། ཕུ་ཁུང་མཆོག་སྤྲུལ། ཆུ་ངགོས་ཀརྨ་རྒྱ་མཚོ། ཁྱུང་སྤྲུལ་ཀར་རྒྱལ། གཡུ་,ཁོག་སྤྲུལ་སྐུ། མཁན་འཇམ་དཔལ་རྡོ་རྗེ། དཔལ་ལྷུན་འགྲུབ་སྟེང་གི་མཁན་ཆེན་རྡོ་
P000010_v001_00078,རྗེ་འཛིན་རྒྱལ་བསམ་གཏན་བློ་གྲོས། ཞེ་ཆེན་དགོན་གྱི་འབར་ཆུང་དབང་རིས་,སྤྲུལ་སྐུ། འབར་བླའི་སྤྲུལ་སྐུ། དགོན་སྟོད་སྐུ་གོང་འོགསིབ་བཀྲ་ཤིས་ཆོས་གླིང་གི་,སྤྲུལ་སྐུ་བླ་མ་རྣམས་དང༌། ལྕང་བྲག་སྤྲུལ་སྐུ། ཀཿ ཐོག་མཁན་ནུས་ལྡན། མགོ་,ཚའི་མཁན་ཤིས་ལུ་དང་ཨུ་རྒྱན་བསྟན་འཕེལ། གླིང་བླ་དཔོན་རིན་འཛིན་འོད་,ཟེར་སོགས་བསྟན་པ་རིས་མེད་ཀྱི་བླ་སྤྲུལ། མཁན་པོ་རྡོར་འཛིན་མང་པོ་,དང༌། ༧ ས་སྐྱོང་སྡེ་དགེ་ཆོས་རྒྱལ་ཡབ་སྲས། བོད་གཞུང་ཆེན་པོའི་སྐུ་དྲག་,སྔ་ཕྱི་མང་པོ་སོགས་བསྟན་པ་སྟོབས་ཀྱིས་འདེགས་པའི་རྒྱལ་བློན་ཁྱིམ་
P000010_v001_00079,བདག་གི་ཚོགས་རབ་ཏུ་མང་པོ་དང༌། ཞལ་མཇལ་ཆོས་འབྲེལ་ཐོབ་པ་,ནི་གྲངས་ལས་འདས་ཤིང༌། ཞལ་སློབ་ཀྱི་ཐུ་བོར་གྱུར་པ་རྣམས་ཀྱིས་,ཀྱང༌། གཞན་ལ་དབང་བསྐུར་ཆོས་བཤད། སྒྲུབ་པའི་རྒྱལ་མཚན་འཛུགས་པ་སོགས་བདག་,དོན་རྟོགས་པ་མངོན་དུ་གྱུར་ཅིང༌། གཞན་དོན་ཐུགས་རྗེའི་དཔལ་དང་ལྡན་,པས་བསྟན་འགྲོར་ཕན་བདེ་སྦྱིན་ནུས་པ་ཤ་སྟག་གོ།དེ་ལྟར་རྗེ་བླ་,མ་འདི་ཉིད་ཀྱིས་རང་དོན་སྤངས་རྟོགས་ཀྱི་ཡོན་ཏན་རྒྱ་མཚོ་མཐར་,ཕྱིན། གཞན་དོན་གདུལ་བྱ་ཡིད་ཅན་རྒྱ་མཚོ་སྨིན་ཅིང་གྲོལ་བར་མཛད་ནས་
P000010_v001_00080,ཞིང་འདིའི་འགྲོ་བ་རྣམས་ཀྱི་ངོར་ཐ་མའི་མཛད་པ་སྟོན་ལ་ཉེ་,བ་ན། རྗེ་ཉིད་ཀྱང་ཞལ་རིང་དུ་མི་བཞུགས་པའི་གསུང་འཕྲོས་སྔ་རྗེས་,ཡང་ཡང་གནང་བ་དང༌། སྐུ་གཤེགས་པའི་སྔ་ལོར་ཞེ་ཆེན་མདུན་རིའི་,ཀླད་དུ་གཟིམ་སྦྲ་ཕུབ་སྟེ་ཟླ་བ་ཕྱེད་གཉིས་ཙམ་བཞུགས་ནས་སྐུ་,མཚམས་གྲོལ་ཏེ་མཆོག་དམན་ཐམས་ཅད་ལ་ཞལ་མཇལ་ཆོས་འབྲེལ་སོགས་རེ་,བ་རྫོགས་པར་བསྐངས་ནས། གསུང་གདངས་ཆེན་པོས་ཨོཾ་བཛྲ་ཀཱི་ལི་ཀི་ལ་,ཡའི་སྔགས་བརྗོད་པ་དང་ཉེ་གནས་པས་གཏོར་སྒྲོམ་ནས་ཕུར་པའི་སྒྲུབ་
P000010_v001_00081,རྟེན་ཕྱག་ཏུ་འབུལ་བ་ན། ཀཱ་ཡ་སིདྡྷི་སོགས་དང་སྦྲགས་སྐུ་ཡི་གནས་,གསུམ་དུ་བཞེས་པར་མཛད་ནས་ཕྱིར་གནང༌། ཆོས་སྐྱོང་གཏོར་མ་རྣམས་ཕྱི་,རོལ་དུ་གཤེགས་པའི་བརྡ་མཛད་བྱུང་བའང་དེ་བཞིན་ཉེ་གནས་པས་ཕུལ། འཇམ་,མགོན་གུ་ཎའི་ཡང་སྲིད་ཀྱི་ཞབས་བརྟན་ཕུལ་བ་ན་ཐུགས་དགྱེས་ཉམས་,དང་བཅས་ཚེ་མདའ་ཕྱག་ཏུ་བཞེས་ཤིང་ཚེ་རིལ་དྲུང་ན་གནས་པ་,རྣམས་ལ་གནང༌། མཁན་རིན་པོ་ཆེ་ཀུན་བཟང་དཔལ་ལྡན་ལ་རྗེ་ཉིད་,ཀྱི་བསྟན་བཅོས་ཀྱི་ཐ་མ་སྔ་འགྱུར་བསྟན་རྒྱས་སྨོན་ལམ་ཆོས་རྒྱལ་
P000010_v001_00082,དགྱེས་པའི་ཞལ་ལུང་གི་འགྲེལ་ཆེན་དབུར་བཞག་ནས་ཐུགས་སྨོན་དང་དབུ་,གཏུག་མཛད། མཐར་དགུང་གྲངས་ལྔ་བཅུ་རྩ་ལྔར་ཕྱི་ལོ་༡༨༧༡རབ་བྱུང་༡༥པའི་མེ་,སྟག་ལོའི་ཧོར་ཟླ་ལྔ་པའི་ཚེས་བཅུ་བདུན་གྱི་ནམ་སྨད་བཅོ་བརྒྱད་,ཀྱི་སྐྱ་རེངས་དང་པོ་ཤར་བ་ཉེ་ཙམ་ལ་སྐུ་གཅེར་བུར་བསལ། ཕྱག་,གི་དབང་བཞི་མངོན་དུ་མཛད་པའི་བརྡ་ཐབས་སྣ་ཚོགས་ཀྱི་མཐར་སྐུ་,རྒྱབ་ཅུང་བསྙེལ་ནས་ཕྱག་གཡོན་པས་རྡོ་རྗེ་ཁུ་ཚུར་ཐུགས་ཀར་གཏད། གཡས་,པའི་ཁུ་ཚུལ་སྐུ་གཡས་པར་བརྟེན་པའི་ཚུལ་གྱི་གསུང་ཤིན་ཏུ་གསལ་
P000010_v001_00083,བས་ཨ་གསུམ་བརྗོད་པ་དང༌། སྐུ་དང་ཡེ་ཤེས་ལ་འཇུག་པའི་འོད་,གསལ་སྦུབས་འཇུག་གིས་གདོད་མའི་ནང་དབྱིངས་ཀ་དག་ཁྱད་ཆོས་དྲུག་ལྡན་,གྱི་གྲོལ་གཞི་སྐུ་གསུམ་ལྷུན་གྲུབ་རིན་པོ་ཆེའི་སྦུབས་ཤིན་ཏུ་ཕྲ་,བའི་ཡེ་ཤེས་ནང་གསལ་ཐིམ་ལ་མ་རྨུགས་པའི་ཆོས་སྐུའི་དབྱིངས་སུ་,མངོན་པར་རྫོགས་པར་སངས་རྒྱས་པར་གྱུར་ཏོ། །རྒྱུད་ཉི་ཟླ་ཁ་སྦྱོར་ལས། སྐུ་,དང་ཡེ་ཤེས་འཇུག་ལུགས་ནི། །རིག་པ་འདི་ལྟར་གཏད་པར་བྱ། །ཕུང་པོ་སེང་,གེའི་ཉལ་ལུགས་ཀྱིས། །རིག་པ་ཉིད་ནི་མིག་ལ་གཏད། །ཡིད་ཙམ་བར་སྣང་ལམ་
P000010_v001_00084,དུ་བྱ། །དབྱིངས་དང་རིག་པ་མ་འགྱུར་ན། །མི་དེ་བར་དོ་མེད་པ་ནི། །འཚང་,རྒྱ་བ་ལ་ཐེ་ཚོམ་མེ། །ཞེས་གསུངས་པ་བཞིན་ལུས་རྒྱ་གྲོལ་མ་ཐག་,གདོད་མའི་བཙན་ས་ཟིན་པ་བར་དོ་མེད་པར་གྲོལ་བའི་ལྟས་མངོན་,དུ་གྱུར། སྐུ་གདུང་རིན་པོ་ཆེ་ལས་བྱང་སེམས་དཀར་དམར་དང་སྦྲང་རྩི་,ལྟ་བུ་ཁ་དོག་སེར་ལ་རོ་མངར་བའི་བདུད་རྩི་ཀྱང་བབས་པ་,མྱོང་གྲོལ་མཆོག་ཏུ་གྱུར་བ་དང༌། ཞུགས་འབུལ་སྐབས་མེ་ལྕེ་རྣམས་བུམ་,སྒོ་ནས་ཕྱིར་པདྨའི་འདབ་མ་ལྟར་མཆེད་པ་དང༌། མདོག་དཀར་ཞིང་སྒྲ་
P000010_v001_00085,ཡིད་དུ་འོང་བ། གཡས་སུ་འཁྱིལ་བ་དང༌། གདུང་དུད་དྲི་ཞིམ་མདོག་དཀར་,གསལ་བཀྲ་ཤིས་པའི་རྟགས་ཀྱི་རི་མོའི་རྣམ་པ་ཅན་དུ་འཕྲོ་བ་,དང༌། ཉི་མའི་འོད་ཟེར་ཀྱང་མ་སྒྲིབ་པའི་སྦྲང་ཆར་ཟིམ་བུར་འབེབ་,ཅིང༌། འཇའ་ཁ་དོག་ལྔ་ལྡན་འཁྱིལ་བའི་ནང་སྤྱན་རས་གཟིགས་བཅུ་གཅིག་,ཞལ་དངོས་སུ་མཇལ་ཅིང༌། པུར་གདན་ཞུས་ཀྱི་གླིང་བུ་འབུད་པས་རོགས་,པ་ཡོད་དུ་མི་ཚོར་ནས་གཞན་ཞིག་ནས་གླིང་བུས་སྒྲ་གདངས་ཞིག་,ལ་འཁྲི་དགོས་བྱུང་བའང་མཁའ་འགྲོ་མའི་གླིང་བུའི་སྒྲ་ཡིན་པར་སེམས། བཀའ་
P000010_v001_00086,གདམས་གླེགས་བམ་ལས། བྱང་ཆུབ་སེམས་ལ་རིང་བསྲེལ་འཛག །བསྐྱེད་རིམ་ཅན་ལ་ལྷ་,སྐུ་འབྱུང༌། །འཁོར་བ་མི་སྤོང་སེམས་དཔའ་ལ། །ཐུགས་དང་ལྗགས་ནི་འབྱུང་བ་,ཡིན། །ཞེས་གསུངས་པ་ལྟར། ཐུགས་ལྗགས་སྤྱན་གསུམ་རྒལ་ཚིག་ལ་འབྱར་ཞིང་དེ་སྟེང་,དབུ་ཐོད་བབ་སྟེ་ཁྲུ་གང་མེད་ཙམ་བྱོན་པ་དང༌། པུར་ཁང་ཕྱི་,ནང་ཀུན་དང༌། མགལ་དུམ་གྱི་གསེང༌། གདུང་དུད་ཀྱི་གར་ཁྱབ་ཕལ་མོ་,ཆེར་གདུང་དང་རིང་བསྲེལ་མུ་ཏི་ཀའི་མདོག་ལྟར་དཀར་བ་ཤས་ཆེ་,ཞིང་དབྱིབས་མ་ངེས་པ་དུས་རིང་པོའི་བར་བཙལ་དུ་ཡོད་པ་དང༌
P000010_v001_00087,། གདུང་རུས་དཀྱིལ་འཁོར་གྱི་དབུས་སུ་འཇོག་པའི་ཉེ་སྐོར་དུའང་འཕེལ་གདུང་,མང་ཤས་ཕེབས་པ་དང༌། རྡོ་རྗེའི་གདུང་གི་རིགས་རྣམས་ནི་ཤིན་ཏུ་,སྲ་ཞིང་མཁྲེགས་པ་འབྱུང་བ་སོགས་ངོ་མཚར་བའི་ལྟས་མང་པོར་སྣང་,བ་ནི་འོད་གསལ་རྫོགས་ཆེན་གྱི་ལམ་རྟགས་མངོན་དུ་བརྙེས་པ་རྣམས་,ལ་ལྟས་འདི་དག་འབྱུང་བ་ཆོས་ཉིད་དེ། རྡོར་སེམས་སྙིང་ཐིག་ལས། ཕྱིར་མི་,ལྡོག་པའི་རྟགས་སུ་ནི། །རང་ལ་རང་བྱུང་ཡེ་ཤེས་འཆར། །བྱིན་རླབས་ལུང་བསྟན་,བྱེད་པ་འབྱུང༌། །རྟགས་སུ་འཇའ་འོད་ས་གཡོ་དང༌། །དངོས་གྲུབ་མཁའ་འགྲོའི་
P000010_v001_00088,གདན་འདྲེན་འབྱུང༌། །སྤྲུལ་པའི་སྐུ་ཡི་ཞིང་དུ་འགྲོ། །གཞན་ཡང་ཕྱི་རྟགས་འཇའ་,དང་འོད། །སྒྲ་དང་ས་གཡོ་མེ་ཏོག་འབབ། །ཅེས་འབྱུང་བ་ལྟར། སྐུ་གདུང་རིན་པོ་,ཆེར་སྦྱིན་སྲེག་གི་ཆོ་ག་གྲུབ་ལ་ཉེ་བ་ན༑ པུར་ཁང་གི་ནམ་,མཁའ་སྔོ་སངས་ཤིན་ཏུ་དྭངས་པ་མཐིང་ཞུན་གྱི་མདོག་ལྟ་བུར་གྱུར་,པ་ལ་འོད་ཁྱིམ་ཁ་དོག་སྣ་ལྔ་པའི་གུར་ཁང་འཁྱིལ་བ་དང༌,། ཕྱོགས་གཞན་ཐམས་ཅད་ལ་འཇའ་སྤྲིན་དཀར་པོ་རྣམ་འགྱུར་མཐའ་ཡས་པས་,ཁེབས་པ་དང༌། དགུང་ཞག་རྫོགས་ཀྱི་བར་མཁའ་ལ་འཇའ་སྤྲིན་རྣམ་པ་
P000010_v001_00089,མི་འདྲ་བ་མང་པོ་དང༌། ལོ་གསུམ་ཙམ་ལ་ཟླ་བ་བྱུང་ངོ་,ཅོག་གི་ཚེས་བཅོ་བརྒྱད་ནམ་བྱུང་ལ་གདུང་ཁང་གི་ཉེ་ལོགས་སུ་,འཇའ་གུར་འཁྱིལ་བ་དང༌། གཤེགས་པའི་ནང་པར་ཁ་བ་མེ་ཏོག་གི་,དབྱིབས་ཅན་ཤིན་ཏུ་ཆེ་བར་བབ་པ་དང་སྐབས་སུ་ནམ་མཁའ་གཡའ་,ཐག་ཆད་པ་སྐུ་གདུང་ཞུགས་འབུལ་གྲུབ་པའི་དགོང་ཀ་ཞིག་ཏུ་འབྲུག་,གི་སྒྲ་ལྟ་བུའི་ལྡིར་སྒྲ་འཇམ་ལ་རྒྱུན་རིང་ཙམ་ལན་གཉིས་བསྒྲགས་,པ་བདག་གིས་མཇམ་མགོན་ཆོས་ཀྱི་བློ་གྲོས་དངོས་སུ་ཐོས་ཤིང་དེ་
P000010_v001_00090,དག་ཀྱང་གདོད་མའི་གྲོལ་གཞི་ཆེན་པོར་མངོན་པར་བྱང་ཆུབ་པའི་རྟགས་,སུ་འོད་གསལ་རྫོགས་པ་ཆེན་པོའི་རྒྱུད་དང་མན་ངག་ལས་རྒྱ་ཆེར་,བྱུང་བར་བློ་ཡི་ནེམ་ནུར་མ་དགོས་ཤིང་ཡིད་ཆེས་པའི་རྟགས་མངོན་,སུམ་ཚད་མར་གྱུར་པའོ་ཞེས་གསུངས་སོ། །ཅེས་པའང་དཔལ་མགོན་བླ་མ་འགྱུར་,མེད་པདྨ་རྣམ་རྒྱལ་གྱི་ངོ་སྤྲོད་མདོར་བསྡུས་འདི་ནི་རྟོགས་བརྗོད་དད་,པའི་འཇུག་ངོགས་དང༌། ངོ་མཚར་ཟླ་བ་བདུད་རྩིའི་འཛུམ་ཕྲེང་གཉིས་ལས་,བཏུས་པའི་ཚིག་སྣ་ཅུང་ཐུང་བ་ཙམ་ལས་འདིར་བཞུགས་རྣམས་ནི་ཕལ་
P000010_v001_00091,ཆེར་འཇམ་མགོན་རྣམ་གཉིས་ཀྱི་རྡོ་རྗེའི་ཚིག་འབའ་ཞིག་ཡིན་པས་ཤིན་,ཏུ་ཡིད་རྟོན་དུ་རུང་ངོ༌། །བསོད་ནམས་ཆོས་འཕེལ་གྱིས་ཁྲིན་ཏུའི་གྲོང་,ཁྱེར་ནས་༢༠༡༡ཟླ་༧ཚེས་༨ལ།༄༅།།ཀོམུདྱམྲྀཏམཧཱམེབྷནཱམཀནྛེཀྟཱཛྙཱསྭརགྲཱིབཱབིཤྭསྱསེནབིཧརཏིསྨ།༄༅། །ལམ་རིམ་དང་མཐུན་པར་གདམས་པ་གྲོས་འདེབས་བདུད་,རྩིའི་ཐིགས་ཕྲན་ཞེས་བྱ་བ་བཞུགས་སོ།།ཨོཾ་སྭསྟི། རྒྱལ་བས་ལུང་བསྟན་རྩོད་བྲལ་,སྤྲུལ་པའི་སྐུ། །མཛོད་ཆེན་རྣམ་ལྔའི་ཤིང་རྟའི་སྲོལ་འབྱེད་ཅིང༌། །བདག་སོགས་འགྲོ་,ཀུན་སྐྱོབ་མཛད་ཆོས་ཀྱི་རྗེ། །བློ་གྲོས་མཐའ་ཡས་ཞབས་ལ་ཕྱག་བྱས་ནས། །སྲིད་,པའི་གནས་ལ་ཅུང་ཟད་ཡིད་སྐྱོ་བས། །རབ་དཀར་ལས་ལ་སྤྲོ་བའི་གྲོགས་
P000010_v001_00092,པོ་ལ། །རྨོངས་པ་བདག་གིས་སྙིང་ནས་གྲོས་ཤིག་འདེབས། །སྙིང་གཏམ་ལགས་པས་སྙིང་,དབུས་འཆང་བར་མཛོད། །ད་རེས་མི་ཁོམ་བརྒྱད་པོ་རབ་སྤངས་ནས། །རྨད་བྱུང་འབྱོར་,བཅུའི་ཡོན་ཏན་ཚང་དུས་འདིར། །དོན་མེད་ཚེ་འདིའི་བྱ་བས་མི་གཡེང་བར། །སྙིང་,ནས་བརྩོན་པས་བྱང་ཆུབ་སྒྲུབ་པར་མཛོད། །སྔོན་བསགས་རྣམ་པར་དཀར་བའི་ཚུལ་,ཁྲིམས་རྒྱུ། །མཚམས་སྦྱོར་བཟང་པོའི་རྐྱེན་གྱིས་སྨིན་པའི་འབྲས། །ལན་གཅིག་དལ་འབྱོར་གྲུ་,ཆེན་འཛིན་དུས་འདིར། །སྡུག་བསྔལ་སྲིད་པའི་མཚོ་ལས་བརྒལ་བར་མཛོད། །རྣམ་པར་འཁྲུག་,པའི་ཆུ་གཏེར་རྦ་རླབས་རྩེར། །ཀུན་ཏུ་གཡེངས་པའི་གཉའ་ཤིང་བུ་ག་དང༌
P000010_v001_00093,༑ ༑རུས་རུསྦལ་ལོང་བའི་མགྲིན་པ་འཕྲད་པ་བས། །མི་ལུས་ཐོབ་དཀའ་ལྷ་མིའི་,སྟོན་པས་གསུངས། །འགྲོ་དྲུག་ནང་ནས་མི་ལུས་རྙེད་པ་དཀོན། །དེ་བས་ཆོས་ལ་,སྤྱོད་པའི་སྐྱེས་བུ་ནི། །འཁོར་སྒྱུར་རྒྱལ་སྲིད་ཐོབ་ལས་ཆེས་ལྷག་པས། །དེ་རིང་,ཉིད་ནས་བརྩོན་པས་ཆོས་མཛོད་ཅིག །གལ་ཏེ་ཚེ་འདིར་ཆོས་ཤིག་མ་འགྲུབ་,ན། །ཕྱིས་ནས་དཀོན་མཆོག་མཚན་ཙམ་ཐོས་དཀའ་ཞིང༌། །བླང་དོར་དམིགས་བུ་བྲལ་,བའི་འབྲོག་དགོན་དུ། །རྣམ་པར་འཁྱམས་ཚེ་བདག་གིས་ཇི་ལྟར་བྱེད། །མཚན་ལྡན་དགེ་,བའི་བཤེས་ཀྱིས་རྗེས་བཟུང་ཞིང༌། །ཟབ་རྒྱས་གདམས་པའི་སྨན་ཆེན་ཐོབ་དུས་
P000010_v001_00094,འདིར། །སྲིད་པའི་གཅོང་ནད་དྲག་པོ་མི་བསལ་ན༑ ༑སྲིད་པའི་ཁྱོན་ན་ཁྱོད་ལས་,རྨོངས་པ་སུ། །དལ་འབྱོར་ཐོབ་ཀྱང་དོན་མེད་བྱ་བས་གཡེངས༑ ༑མི་རྟག་མངོན་སུམ་,མཐོང་ཡང་རྟག་པར་མཛིན། །རྒྱུ་འབྲས་བསླུ་མེད་ཟེར་གྱིན་ཆོས་འགལ་སྒྲུབ། །དེང་སང་,འགྲོ་འདི་མཐོང་ན་མི་སྐྱོ་སུ། །ལྷར་བཅས་འགྲོ་བའི་བསོད་ནམས་ཞིང་མཁའ་,རུ། །ལྷམ་མེ་ལྷན་ནེ་ལྷང་ངེར་བཞུགས་པ་ཡི། །རྒྱལ་དང་རྒྱལ་སྲས་འཕགས་པའི་,ཚོགས་རྣམས་ཀྱང༌། །དལ་འབྱོར་རྟེན་ལ་བརྟེན་ནས་བདུད་རྩི་བརྙེས། །དེ་ཕྱིར་ལྷ་,བས་ལྷག་པའི་རྟེན་མཆོག་ཅེས། །དཔལ་ལྡན་སྲས་བཅས་རྒྱལ་བས་ལེགས་བསྔགས་པའི༑ ༑རྙེད་
P000010_v001_00095,དཀའ་དོན་ཆེན་ཡིད་བཞིན་ནོར་འདྲའི་ལུས། །སྔོན་བསགས་བཟང་པོས་ལན་གཅིག་རྙེད་,དུས་འདིར། །གང་ཞིག་ལོང་བས་རིན་ཆེན་གཏེར་རྙེད་བཞིན། །དགའ་དང་གུས་དང་སྤྲོ་,བའི་སེམས་བཅས་པས། །གཏན་གྱི་འདུན་མ་དེ་རིང་སྒྲུབ་འཚལ་ལོ། །ལྟག་ཆུ་བཅད་,པའི་ཞབས་རྡོལ་རྫིང་བུ་བཞིན། །བསྣོན་པ་མེད་པར་རྟག་ཏུ་འབྲི་བའི་ཚེ། །བློ་,བུར་འཆི་རྐྱེན་དུ་མས་རབ་གཙེས་པས། །དེ་རིང་ཙམ་ཡང་མི་འཆིའི་གདིང་,ཡོད་དམ། །འདི་ལྟར་ཕྱི་སྣོད་སྟོང་གསུམ་འཇིག་རྟེན་ཡང༌། །ཐ་མར་འབྱུང་བ་,གསུམ་གྱི་གཡོ་འཕྲུལ་གྱིས༑ ༑རྡུལ་ཕྲན་ཙམ་ཡང་ལུས་པར་མི་འགྱུར་ན། །ཉམ་ཆུང་
P000010_v001_00096,མི་ཡི་ལུས་འདི་ཅིས་མི་འཇིག༑ གང་ཞིག་ས་གསུམ་རྒྱུ་བའི་འགྲོ་བ་,རྣམས། །ཐོག་མར་སྐྱེས་ནས་མཐར་གྱིས་མ་ཤི་བ། །མཐོང་ཐོས་ལྟ་ཅི་ཐེ་ཚོམ་,ཡུལ་མིན་ན། །རྟག་འཛིན་སྤོངས་ལ་མྱུར་བར་ཆོས་མཛོད་ཅིག༑ བསོད་ནམས་བརྒྱ་ལས་,གྲུབ་པའི་ཐུབ་དབང་སྐུ། །རྩྭ་མཆོག་དྲུང་དུ་ཐ་མའི་མཛད་པ་བསྟན། །རྒྱན་མཆོག་,རྨད་བྱུང་ཆོས་རྒྱལ་ལོ་པཎ་རྣམས། །དེང་སང་གཏམ་གྱི་ལྷག་མར་གྱུར་འདིར་,གཟིགས། །སྔོན་རབས་འགྲོ་བའི་བླ་མ་མཆོག་རྣམས་ཀྱིས། །ལེགས་གསུང་དྲི་མེད་བསྟན་མཆོག་,ཉིན་བྱེད་ཀྱང༌། །སྔོན་རབས་སྔོན་རབས་ནུབ་པའི་ཚུལ་སོམས་ལ། །ཉིན་མཚན་ཕྱེད་
P000010_v001_00097,པར་ཉམས་ལེན་སྙིང་པོར་མཛོད། །ཀྱེ་མ་ཐུབ་བསྟན་ཉིན་བྱེད་ནུབ་ལ་ཉེ༑ ༑ལྷ་,མིན་ཀླ་ཀློ་གདུག་པའི་གཟའ་སྐར་ངོམ། །སྐལ་ངན་དུས་ཀྱི་འཁྲུགས་རྩོད་ལྷག་,པར་བདོ། །ཚུལ་འདིར་བསམ་ན་སྐྱོ་བ་མི་འཕེལ་ལམ། །འཆི་འོ་བསམ་པ་ཀུན་,གྱིས་ཤེས་མོད་ཀྱང༌། །རེ་ཞིག་མི་འཆི་སྙམ་པས་སྔར་ཕན་བསླུས། །ད་ནི་,བློ་སྣ་བཙན་ཐབས་བསྟུངས་བྱས་ནས། །མྱུར་བར་མྱུར་བར་དམ་པའི་ཆོས་མཛོད་,ཅིག །རིགས་གཟུགས་དབང་ཐང་སྟོབས་འབྱོར་ཆེས་མཐོ་ཡང༌། །འཆི་བའི་ཚེ་ན་རང་,གི་རྗེས་འབྲང་བ། དཀར་ནག་ལས་ལས་གཞན་ཡོད་མ་ཡིན་ན། །སྐྱེས་མོ་ཆེ་
P000010_v001_00098,ལ་དམ་པའི་ཆོས་མཛོད་ཅིག །འཆི་བ་ལས་ཀྱང་སྐྱེ་བ་ཉམ་ང་སྟེ། །གྲོང་,ཁྱེར་དྲུག་གི་འགྲོ་བ་གར་སྐྱེས་ཀྱང༌། །འགྱུར་དང་འདུ་བྱེད་སྡུག་བསྔལ་,ཆད་པ་ཡིས། །གོ་མཚམས་མེད་པར་གཙེས་པས་ཉམ་རེ་ཐག །ཁྱད་པར་དམྱལ་བའི་,སྡུག་བསྔལ་དཔག་ཡས་ཏེ། །ཚ་དམྱལ་མེད་སྣང་སྡིག་སེམས་འཁྲུལ་ཤེས་ངོར། །རབ་འབར་,ཞུགས་ཕུང་འཕྲོ་བའི་ལྕགས་སྲེགས་གཞིར། །བརྩེ་བྲལ་དམྱལ་སྲུང་དུ་མས་རབ་གཙེས་,པའི། །ཡང་སོས་པ་དང་ཐིག་ནག་བསྡུས་འཇོམས་དང༌། །ངུ་འབོད་ངུ་འབོད་ཆེན་,པོ་ཚ་བ་དང༌། །རབ་ཏུ་ཚ་བ་མནར་མེད་རིམ་བཞིན་དུ། །འོག་མ་
P000010_v001_00099,འོག་མར་སྡུག་བསྔལ་བདུན་འགྱུར་མྱོང༌། །གྲང་དམྱལ་གངས་དང་ཆབ་རོམ་མུན་,ཁྲོད་དུ། །བུ་ཡུག་འཚུབ་མས་ཀུན་ཏུ་ཉེན་པའི་ལུས། །ཆུ་བུར་ཐོན་དང་ལྷག་,པར་བརྡོལ་བ་ཅན། །ཨ་ཆུ་ཀྱི་ཧུད་སྨྲེ་སྔགས་རྟག་ཏུ་སྒྲོགས། །སོ་འཐམ་པ་,དང་ཨུཏྤལ་པདྨ་དང༌། །པདྨ་ཆེ་ལྟར་གས་པས་སྡུག་བསྔལ་ལོ༑ ༑ཉེ་འཁོར་རོ་,མྱགས་མེ་འོབས་ཕྱི་སའི་འདམ། །རལ་གྲིའི་ནགས་དང་ཐལ་ཚན་ཆུ་བོ་དང༌,༑ ༑ཤལ་མ་ལ་རུ་སྡུག་བསྔལ་བཟོད་པར་དཀའ། །ཉི་ཚེ་གནས་དང་སྡུག་བསྔལ་,ངེས་མེད་དེ། །མདོར་ན་རྩལ་ལྡན་སྐྱེས་བུ་སུམ་བརྒྱ་ཡིས། །ཤུགས་དྲག་རྣོ་མྱུར་
P000010_v001_00100,མཚོན་གྱིས་བཏབ་པ་ཡིས། །སེམས་དམྱལ་སྡུག་བསྔལ་ཆུང་ངུའང་མཚོན་མིན་ཞིང༌། །ལས་,མ་རྫོགས་པར་གཞན་དུ་འཕོ་མི་འགྱུར། །གང་ཞིག་དྲན་དང་ཐོས་པ་ཙམ་,གྱིས་ཀྱང༌། །ཤིན་ཏུ་མི་བཟད་འཇིགས་པ་སྟེར་གྱུར་ན། །རྣམ་སྨིན་ཉམས་སུ་,མྱོང་ཚེ་ཅི་བྱར་ཡོད། །དེ་བས་སྲིད་མཚོ་བརྒལ་ལ་བརྩོན་པར་མཛོད། །ཟས་སྐོམ་,ཡིད་ལ་བཏགས་པའི་འགྲོ་བ་རྣམས། །ལུས་ཆེ་ཡན་ལག་ཆེས་ཕྲ་ལྟོ་བ་,ཡངས། །མགྲིན་པ་རྟ་རྔ་རྒྱ་ཁབ་མིག་ཙམ་ཁ། །ཟས་སྐོམ་མི་རྙེད་བཀྲེས་སྐོམ་,དུཿཁས་གཟིར། །ལྗོན་ཤིང་མེ་འབྲས་ཆུ་ཀླུང་ལ་སོགས་པ། །བལྟས་པ་ཙམ་གྱིས་
P000010_v001_00101,དུག་གིས་སྐེམ་ནུས་ཤིང༌། །མདག་མེ་འབར་དང་ངན་སྐྱུགས་ཟས་སུ་འཚལ། །ཟས་,སྐོམ་ལྟོར་སོང་ཁོང་ནས་མེ་འབར་བས། །ནང་ཁྲོལ་ཀུན་ཚིག་མེ་ལྕེ་ཁ་,སྒོར་ཕྱུར། །ཉམ་ངའི་གནས་སུ་བཤེས་བྲལ་ཉམ་ཐག་གོ །མཁའ་ལ་རྒྱུ་བ་འདྲེ་,སྲིན་ཕོ་མོ་རྣམས། །བཀྲེས་སྐོམ་འཇིགས་སྐྲག་སྲོག་འཕྲོག་ནད་ཀྱིས་འཚེ། །གཞན་ལ་གནོད་,འཆང་འདྲེ་འདུལ་མཁན་གྱིས་བཅོམ། །རྣམ་སྨིན་འབྲས་བུས་སླར་ཡང་ངན་འགྲོར་འཆིང༌,། །དཔྱིད་ཀྱི་ཆར་སྤྲིན་གཞོན་ནུ་གཡོ་བས་ཀྱང༌། །དེ་ཡི་ལུས་ལ་མེ་,ཡིས་ཟུག་རྔུ་སྟེར། །དགུན་དུས་ཉིན་བྱེད་ཟེར་གྱིས་རེག་པས་ཀྱང༌། །ལས་ཀྱི་
P000010_v001_00102,དབང་གིས་གྲང་བའི་སྡུག་བསྔལ་བསྐྱེད། །མདོར་ན་ཡི་དྭགས་སྡུག་བསྔལ་བཟོད་དཀའ་,བ། །ལྔ་སྟོང་ཁྲིར་ཡང་ཉམས་སུ་མྱོང་དགོས་ན། །སེམས་ཤེས་སུ་ཞིག་འདི་ལ་,འཇིགས་མི་བྱེད། །དེ་ཕྱིར་འདིའི་རྒྱུ་སྡིག་ལས་ལྡོག་འཚལ་ལོ། །དུད་འགྲོ་རྣམས་ནི་,ཤིན་ཏུ་བླུན་རྨོངས་ཏེ། །བྱིང་གནས་ཆུ་གཏེར་ཆེན་པོ་བཞི་ཡི་ནང༌། །གཅིག་,གིས་གཅིག་ཟ་ཤིན་ཏུ་མི་བཟད་པ། །གླིང་བར་མུན་འཐུམ་ཉིད་ཤ་ཉིད་,ཀྱིས་ཟ། །ཁ་འཐོར་འགྲོ་རྣམས་རྔོན་པས་སྲོག་ལ་རྒོལ། །བཀོལ་ཕྱིར་འདུལ་བ་འཛིན་,པས་ཉམ་ཐག་སྟེ༑ ༑ཤ་དང་པགས་པ་རྭ་དང་རུས་པ་དང༌། །མུ་ཏིག་
P000010_v001_00103,སོགས་ཀྱི་ཆེད་དུ་འཆི་མང་ཞིང༌། །བཀྲེས་སྐོམ་ཚ་གྲང་འཇིགས་སྐྲག་བཟོད་,པར་དཀའ། །ཀླུ་རྣམས་བླུན་རྨོངས་ཕྱེད་མའི་བདེ་སྡུག་དང༌། །གཅིག་པུར་གྲོགས་བྲལ་,དབུལ་ཕོངས་བྱེ་ཚན་ཉེན། །ནམ་མཁའ་ལྡིང་དང་རིགས་སྔགས་མཁན་གྱིས་འཚེ། །སྣ་ཚོགས་,སྡུག་བསྔལ་དུ་མས་རྟག་ཏུ་མནར། །དེ་བས་ངན་འགྲོའི་འཇིགས་ལས་གྲོལ་བའི་,ཕྱིར། །མངོན་མཐོ་ངེས་ལེགས་ལམ་བཟང་ལ་ཞུགས་ནས༑ ༑དགེ་བའི་ཆོས་ཀྱིས་ཉིན་མཚན་,འདའ་བར་མཛོད། །མཐོ་རིས་འཇིག་རྟེན་ན་ཡང་བདེ་མེད་དེ། །མི་རྣམས་སྡུག་བསྔལ་,སྔ་མ་མ་སོང་སྟེང༌། །ཕྱི་མ་ཕྱི་མས་ནོན་དང་འགྱུར་བ་དང༌
P000010_v001_00104,། །ཕྱི་མའི་སྡུག་བསྔལ་མངོན་པར་འདུ་བྱེད་ཅིང༌། །སྐྱེ་བའི་སྡུག་བསྔལ་བསྡུས་,འཇོམས་ཁུར་འཕོས་འདྲ། །རྒ་བས་དབང་ཤེས་སྟོབས་ཉམས་འདུ་ཤེས་འཁྲུགས། །འདུ་བ་རྙོགས་,པས་ལུས་སེམས་རབ་ཏུ་མནར། །འཚོ་བ་བཏང་བས་ས་ཚུགས་མེད་པར་འགྲོ། །མི་,སྡུག་ཡུལ་འཕྲད་བྱིའུ་ཕྲུག་ཁྲས་ཁྱེར་འདྲ། །མཐུན་པའི་བཤེས་བྲལ་རྔ་མོའི་བེའུ་,སྟོར་མཚུངས༑ ༑བཙལ་བས་མི་རྙེད་ཡི་དྭགས་ཟས་འཚོལ་བཞིན། །ཕུང་པོ་ལྔ་ཡིས་སྡུག་,བསྔལ་ཉེ་བར་ལེན། །དེ་བས་སྲིད་པར་དགའ་བའི་བློ་སྤངས་ནས། །ནགས་མཐོང་རི་,དྭགས་རྒྱུ་བའི་དབེན་གནས་སུ། །བག་ཡོད་ཞི་བའི་བདུད་རྩིས་ལུས་འཚོ་ཞིང༌
P000010_v001_00105,། །སྐྱེ་བའི་ལྗོན་ཤིང་གཅོད་ལ་འབད་འཚལ་ལོ། །ལྷ་མིན་རྣམས་ནི་ཕྲག་དོག་,འགྲན་སེམས་ཀྱིས། །ཉིན་བཞིན་གཡུལ་གྱི་བྱ་བ་དྲུག་དྲུག་བྱེད། །ཁྱད་པར་ལྷ་ཡི་,དཔལ་ལ་མི་བཟོད་པས། །བསོད་ནམས་སྟོབས་ལྡན་རྣམ་སད་གཡུལ་ངོ་རུ། བཅད་གཏུབས་,དམས་པའི་སྡུག་བསྔལ་བརྒྱ་ཕྲག་མྱོང། །དེ་བས་དགེ་ལེགས་ཐར་འདོད་སྐྱེ་བོ་,རྣམས། །མྱུར་བར་མྱུར་བར་དམ་པའི་ཆོས་མཛོད་ཅིག༑ འདོད་པའི་ལྷ་རྣམས་བག་མེད་,དབང་གྱུར་ཏེ། །འཆི་བའི་ལྟས་ལྔ་མངོན་དུ་སྣང་བའི་ཚེ༑ ༑ལྷ་ཡི་ཟླ་བོ་,རྣམས་ཀྱིས་རིང་དུ་དོར། །ལྷ་ཡི་མིག་གིས་ཕྱི་མའི་ཉེར་ལེན་མཐོང༌། །ཤིན་
P000010_v001_00106,ཏུ་མི་བཟད་སྡུག་བསྔལ་ཞག་བདུན་མྱོང༌། །གོང་མའི་ལྷ་རྣམས་སྔ་མའི་,ལས་ཟད་ནས། །ཡང་སྲིད་ཕྱི་མའི་སྡུག་བསྔལ་ཉེ་བར་ལེན། །དེ་བས་མངོན་པར་,མཐོ་བའི་རྟེན་ཐོབ་ཀྱང༌།ཡིད་བརྟན་མི་རུང་སྡུག་བསྔལ་དུ་མའི་སྣོད། །སྐལ་,བཟང་ཐར་འདོད་སྐྱེ་བོའི་ཚོགས་རྣམས་ཀྱིས༑ ༑བྱང་ཆེན་སྤྱོད་པའི་གྲུ་གཟིངས་ལ་,ཞུགས་ནས། །སྲིད་གསུམ་འཁོར་བའི་ཆུ་གཏེར་རབ་བརྒལ་ཏེ། །རྣམ་མཁྱེན་ཐར་པའི་གླིང་,དུ་བཞུད་པར་མཛོད། །སྟོན་མཆོག་ལྷ་མིའི་བླ་མ་སྲས་བཅས་ཀྱིས། །ཐར་ལམ་དྲི་,མེད་བདུད་རྩི་བསྟན་ཟིན་པས། །ཐར་པ་རང་ལ་རག་ལས་ཚུལ་ཤེས་ནས། །སྙིང་
P000010_v001_00107,ནས་བརྩོན་པས་བྱང་ཆུབ་སྒྲུབ་པར་མཛོད། །བླང་དོར་དམིགས་བུ་བྲལ་བའི་འགྲོ་,བ་རྣམས། །འདོད་པའི་ཡོན་ཏན་ལྔ་ཡིས་རབ་བསླུས་ཏེ། །བདེ་བ་འདོད་ཀྱང་སྡུག་,བསྔལ་འབའ་ཞིག་སྒྲུབ། །ནམ་ཡང་ཐར་མེད་མ་རྣམས་སྙིང་རེ་རྗེ། །འགྲོ་ལ་ཕན་,མཛད་ཐུབ་ཆེན་མང་བྱོན་ཀྱང༌། །གསོ་བའི་སྤྱོད་ཡུལ་མ་གྱུར་བདག་ལྟ་,བུ། །ད་ལྟའི་དུས་འདིར་ལམ་སྣ་མ་ཟིན་ན། །མཐའ་མེད་སྲིད་མཚོར་ཡང་འཁོར་,སེམས་པ་སྐྱོ། །དེང་དུས་གནོད་པ་ཆུང་ཡང་མི་བཟོད་ན། །ངན་འགྲོའི་དུཿ ཁས་,མནར་ཚེ་ཅི་ཙུག་བྱེད། །དེ་བས་ཚེ་འདིའི་བྱ་བ་ཀུན་སྤངས་ནས། །སྐྱེ་བའི་
P000010_v001_00108,ཆུ་བོ་བཟློག་ལ་འབད་འཚལ་ལོ། །དེ་ལྟར་བདེ་སྡུག་མཐོ་དམན་ལེགས་ཉེས་,ཀུན། །སྔར་བསགས་ལས་ཀྱི་འབྲས་བུར་རྒྱལ་བས་གསུངས༑ ༑འཁོར་བར་འཆིང་བྱེད་ལས་ནི་,རྣམ་པ་གསུམ། །མི་དགེའི་ལས་ནི་གསོད་རྐུ་ལོག་པར་གཡེམ། །རྫུན་དང་ཕྲ་མ་,ཚིག་རྩུབ་ངག་ཀྱལ་བ། །བརྣབ་སེམས་གནོད་སེམས་ལོག་པར་ལྟ་བ་བཅུ། །ཡུལ་དང་,ཀུན་སློང་བསམ་སྦྱོར་ངན་པ་ཡིས། །བསྐྱེད་པའི་འབྲས་བུ་རྣམ་པ་བཞི་རུ་,ལྡན། །རྣམ་སྨིན་འབྲས་བུས་ངན་འགྲོའི་གནས་སུ་འཆིང༌། །བྱེད་པ་རྒྱུ་མཐུན་སྔ་,མའི་ལས་བྱེད་སྐྱེ། །མྱོང་བས་རིམ་བཞིན་ཚེ་ཐུང་ནོར་དང་བྲལ། །ཁྱིམ་ཐབ་མི་
P000010_v001_00109,མཛེས་དགྲ་ཟླ་སྐུར་བ་མང༌། །མཐུན་པའི་བཤེས་བྲལ་རྟག་པར་མི་སྙན་,ཐོས། །ཚིག་མི་བཙུན་ཞིང་བརྣག་པའི་དོན་མི་འགྲུབ། །གནོད་པ་མང་འབྱུང་ལྟ་ངན་,རྒྱུད་སྐྱེར་འགྱུར། །དབང་གི་འབྲས་བུ་ཕྱི་རོལ་ཡུལ་ལ་སྨིན། །སྲོག་ལ་ཡ་ང་,མུ་གེས་ཉེན་པའི་ཡུལ། །མི་གཙང་འདམ་ཁྲོད་བསླུ་ཞིང་གཡོ་བའི་གནས། །ངམ་གྲོག་,གཅོང་རོང་བགྲོད་དཀའ་རྩུབ་མོའི་གླིང༌༑ ༑དུས་ཚིགས་གོ་ལོག་འབྲས་བུ་དབུལ་,བའི་ལྗོངས། །འཇིགས་པ་མང་ལྡན་སྐྱབས་བྲལ་གནས་སུ་སྐྱེ། །སྐྱེས་བུ་བྱེད་པའི་འབྲས་,བུས་ཆེར་འཕེལ་ཏེ། །མི་བཟད་སྡུག་བསྔལ་དུ་མ་བསྐྱེད་པར་བྱེད། །མདོར་ན་སྡིག་
P000010_v001_00110,པའི་ལས་ནི་དུག་དང་འདྲ། །གང་གིས་བརྟེན་པ་འཕྲལ་ཡུན་དུཿཁ་སྟེར། །དེ་,ཕྱིར་བསྐལ་བཟང་སེམས་ཤེས་གྲོགས་རྣམས་ཀྱིས། །དགྲ་བཞིན་རབ་ཏུ་སྤང་ལ་འབད་,འཚལ་ལོ། །བསོད་ནམས་ཆ་མཐུན་དགེ་བ་རྣམ་བཅུ་ནི། །མི་དགེ་བཅུ་ཡི་ལྡོག་,ཕྱོགས་ལེགས་པར་གསུངས། །གསོད་རྐུ་ལོག་པར་གཡེམ་པའི་ལས་མི་བགྱིད། །རྫུན་དང་རྩུབ་,མོ་ཀྱལ་ཀའི་ཚིག་མི་བརྗོད། །བརྣབ་གནོད་ལོག་ལྟའི་སེམས་སྤངས་སྡོམ་པའོ༑ ༑དེ་ཡང་,ཐབས་ཤེས་དམ་པས་མ་ཟིན་པའི། །རྣམ་སྨིན་འབྲས་བུས་འདོད་པའི་ལྷ་མིར་,སྐྱེ། །བྱེད་པ་རྒྱུ་མཐུན་ངང་གིས་དགེ་ལ་འཇུག །མྱོང་བས་ཚེ་རིང་ལོངས་སྤྱོད་
P000010_v001_00111,རྒྱ་ཆེན་ལྡན༑ ༑མཐུན་པའི་ཁྱིམ་ཐབ་དགྲ་མེད་སྐུར་མི་འབྱུང༌། །ཀུན་གྱི་ཡིད་,འོང་ཚིག་བཟུང་རྣམ་པར་འོས། །བརྗོད་པ་རྣར་སྙན་ཆོག་ཤེས་ནོར་དང་ལྡན། །ཕན་,ཚུན་བྱམས་ཤིང་ལྟ་བ་བཟང་པོར་འགྱུར། །དབང་གིས་ཡུལ་བཟང་གཟི་ལྡན་ཉམས་,དགའ་བ། །བཟའ་བཏུང་འཇུ་སླ་རོ་བྲོ་སྨན་མཐུ་ཆེ། །ཕྱོགས་གཙང་སྤོས་ཀྱི་ངད་,ལྡན་སྨན་ཤིང་ཚལ། །དགྲ་དང་ཆོམ་རྐུན་གནོད་བྲལ་བསླུ་བ་མེད། །སྐྱེ་དགུ་མཐུན་,ཅིང་རྡོ་གསེག་ཚེར་མ་ཉུང༌། དུས་ཚིགས་མ་ལོག་མེ་འབྲས་དུས་སུ་,སྨིན། །མཉམ་ཡངས་མཚོ་དང་རྫིང་བུས་བརྒྱན་པའི་གླིང༌། །མེ་འབྲས་ལོ་ཐོག་བཟང་
P000010_v001_00112,དགུ་འཕེལ་བའི་ལྗོང༌། །ལོ་འབྲས་སྨན་སོགས་རོ་མཆོག་བདའ་བ་དང༌། །འབྱུང་,ཁུངས་རབ་བཟང་མགོན་སྐྱབས་ལྡན་པར་སྐྱེ། །སྐྱེས་བུ་བྱེད་པས་དགེ་འབྲས་གོང་,འཕེལ་ཏེ། །ཕུན་ཚོགས་བསམ་དགུ་ལྷུན་གྱིས་གྲུབ་པར་བྱེད། །མི་གཡོའི་ལས་ནི་བསམ་,གཟུགས་རྣམ་པ་བརྒྱད། །ངོ་བོ་རང་བཞིན་ལུང་དུ་མ་བསྟན་པ། །ཟག་བཅས་དགེ་,བ་བཅུ་དང་འབྲེལ་བ་ཡིས། །གོང་མའི་ལྷ་རུ་སྐྱེ་བ་འཛིན་བྱེད་ཡིན། །ཀུན་,གྱི་གཞི་ནི་མ་བསྒྲིབས་ལུང་མ་བསྟན། །གསལ་ལ་མི་རྟོག་མེ་ལོང་དྭངས་,པ་འདྲ། །སྔར་བསགས་བག་ཆགས་ཀུན་གྱི་གཟུགས་བརྙན་འཛིན། །དེ་ཉིད་བདག་ཏུ་འཛིན་
P000010_v001_00113,བྱེད་ཉོན་ཡིད་ཀྱིས། །ཆགས་སྡང་རྨོངས་སོགས་རྩ་ཉོན་ཉེ་ཉོན་དང༌། །ཀུན་རྟོག་,བརྒྱད་ཁྲི་བཞི་སྟོང་དབང་བྱས་པས། །འདུ་བྱེད་ལ་སོགས་རྟེན་འབྲེལ་བཅུ་གཉིས་,ཀྱི། །སྲིད་པའི་འཁོར་ལོ་མངོན་པར་སྒྲུབ་བྱེད་དོ། །དེ་ལྟར་ཟག་བཅས་བསོད་ནམས་,ཆ་མཐུན་བཅུས། །བདེ་འགྲོར་འཕེན་ཞིང་དཀར་མིན་ལས་ལམ་བཅུས། །ངན་འགྲོར་ལྟུང་བ་,རྒྱུ་འབྲས་བླང་དོར་ལམ། །གཉིས་མེད་གསུངས་པས་ལྷ་མིའི་ཐེག་པར་གསུངས། །དེ་བས་,ལེགས་ལྡན་སྐལ་བཟང་འགྲོ་རྣམས་ཀྱིས། །རྒྱུ་འབྲས་དཀར་ནག་ལམ་ལ་འཇུག་ལྡོག་,མཛོད། །ཐར་པ་ཆ་མཐུན་ངེས་པར་ལེགས་པའི་ལམ། །དམིགས་བཅས་དམིགས་མེད་ཚོགས་གཉིས་
P000010_v001_00114,ཟུང་འཇུག་སྟེ། །རྨད་བྱུང་སྙིང་རྗེ་ཆེན་པོས་ཀུན་བསླངས་ནས། །དགེ་བ་བཅུ་དང་,བསམ་གཏན་གཟུགས་མེད་བཞི། །སྦྱིན་ཚུལ་བཟོད་བརྩོན་ཏིང་འཛིན་བསྐྱེད་བཟླས་རྫོགས། །བདག་མེད་,སོ་སོར་རྟོགས་པའི་ཤེས་རབ་ཀྱིས། །ལེགས་པར་གཞལ་ནས་བསྒྲུབས་པའི་གསེར་སྦྱངས་,ཁམས། །བྱང་ཆུབ་ཡོངས་བསྔོའི་རྩིབས་སྟོང་རྣམ་བཀྲ་བས། །སྲིད་པའི་ཆུུ་གཏེར་ཕ་མཐར་,བརྒལ་ནས་ཀྱང༌། །ས་བཅུ་ལམ་ལྔའི་ཐེམ་སྐས་ལ་འཛེགས་ནས། །ངེས་དོན་སྙིང་,པོའི་ཁང་བཟང་བགྲོད་པར་བྱེད། །དྲི་མེད་སེམས་ཀྱི་རང་བཞིན་བདེ་གཤེགས་སྙིང༌,། །འོད་གསལ་རང་བཞིན་འཁོར་འདས་ཀུན་ལ་ཁྱབ། །སྐུ་དང་ཡེ་ཤེས་འདུ་འབྲལ་
P000010_v001_00115,མེད་པའི་ཆོས། །ཡེ་ནས་ཡོད་ཀྱང་རང་ངོ་མ་ཤེས་པས༑ ༑གློ་བུར་ཉོན་མོངས་,དྲི་མའི་སྦུབས་འཐུམ་ནས། །མེད་བཞིན་སྣང་བ་རྨི་ལམ་གྲོང་ཁྱེར་བཞིན། །སྲིད་པའི་,གནས་སུ་འགྲོ་ཀུན་ཉམ་རེ་ཐག །ནམ་ཞིག་ཆོས་གཟུགས་རིགས་མཆོག་གཉིད་སད་,ཚེ། །ཀུན་རྫོབ་དོན་དམ་བྱང་ཆུབ་སེམས་བསྐྱེད་ནས། །ཐབས་ཤེས་བསྐྱེད་རྫོགས་ཚོགས་གཉིས་,ཟུང་འཇུག་མཐུས། །སྐུ་གཉིས་སྒྲིབ་པའི་གློ་བུར་སྤྲིན་བསལ་ཏེ༑ ༑ཆོས་གཟུགས་དྲི་མེད་,ཉི་གཞོན་མངོན་མཐོང་ནས། །འགྲོ་ཀུན་སྒྲིབ་པའི་མུན་པ་སེལ་བྱེད་པ། །དག་པའི་,རྒྱུ་འབྲས་ཟབ་མོའི་རྟེན་འབྲེལ་ལགས། །གཙང་བདག་རྟག་པ་བདེ་བའི་ཕར་ཕྱིན་
P000010_v001_00116,པའི། །རང་རིག་གདོད་མའི་མགོན་པོ་མངོན་མཇལ་ཕྱིར། །བསོད་ནམས་ཡེ་ཤེས་ཚོགས་མཆོག་,བླ་མེད་ཀྱིས། །གློ་བུར་སྒྲིབ་པའི་མུན་ཚོགས་བསལ་བར་མཛོད། །ཇི་སྲིད་གཟུང་འཛིན་,འཁྲུལ་འཁོར་མ་ཞིག་བར། །ཀུན་རྫོབ་ལས་ཀྱི་འབྲས་བུ་བསླུ་མེད་པས༑ ༑སྟོང་ལྟ་,ཧད་པོས་ཁྱད་དུ་མི་གསོད་པར། །བླང་དོར་ཚུལ་བཞིན་བྱེད་པ་སྙིང་གཏམ་,ཡིན༑ ༑ལྟ་བའི་ཕྱོགས་སུ་སྤྱོད་པ་མ་ཤོར་ཞིང༌། །སྤྱོད་པའི་ཕྱོགས་སུ་ལྟ་,བ་མ་ཤོར་བར། །ལྟ་བ་མཐོ་ལ་སྤྱོད་པ་ཞིབ་དགོས་ཞེས། །དམ་པ་གོང་,མའི་གསུང་འདི་སྙིང་དབུས་ཆོངས། །བདག་ནི་རྒྱུ་འབྲས་དབྱེ་བ་ཅུང་ཤེས་ཀྱང༌
P000010_v001_00117,། །སྔོན་ལས་འཕྲལ་རྐྱེན་ངན་པའི་གཟེབ་ཏུ་ཚུད༑ ༑སྒོ་གསུམ་བྱ་བ་ཆོས་འགལ་,འབའ་ཞིག་རྒྱུ། །དེ་ཚུལ་བསམས་ན་སྙིང་རླུང་ལྡང་ལ་ཉེ༑ ༑འོན་ཀྱང་མཚན་ལྡན་,བླ་མས་རྗེས་བཟུང་ཞིང༌། །ཟབ་རྒྱས་གདམས་པའི་བདུད་རྩི་ཅི་འདོད་ཐོབ། །འགྲོ་,དོན་སེམས་བསྐྱེད་བཟང་པོའི་སྨོན་ལམ་བཏབ། །ཐེག་ཆེན་རིགས་ཀྱི་སྐལ་ཆད་མིན་,ནམ་སྙམ། །ཚེ་འདིའི་མི་ཚེ་ཡེངས་མ་ལམ་ཟད་ཀྱང༌། །ཕྱི་མའི་སྐྱེ་སྲིད་,ཉེ་བར་ལེན་གྱུར་གང༌། །ཉམས་དགའ་རིག་པ་དྭངས་པའི་དབེན་གནས་སུ། །བག་,ཡོད་བདུད་རྩིའི་བཅུད་ཀྱིས་ལུས་འཚོ་བཞིན། །སྒྲུབ་པའི་རྒྱལ་མཚན་འཛུགས་པའི་སྨོན་
P000010_v001_00118,ལམ་འཆའ༑ ༑ཁྱེད་ཀྱང་དོན་མེད་ལས་ལ་མ་ཡེངས་པར། །དལ་འབྱོར་རྙེད་དཀའ་འཇིག་,པར་སླ་བ་དང༌། འཁོར་བའི་སྡུག་བསྔལ་ལས་འབྲས་བསླུ་མེད་ཚུལ། །ལེགས་པར་,སོམས་ལ་སྙིང་ནས་ཆོས་མཛོད་ཅིག །མ་ལ་ཡ་ཀླུང་འཁྱམས་པའི་རྐང་འཐུང་,དང༌། །མི་གཙང་ཉ་རོས་དཀྲིས་པའི་ཀུ་ཤ་བཞིན། །དམ་པར་འགྲོགས་ན་སྤྱོད་,བཟང་ཤུགས་ཀྱིས་འགོ །གྲོགས་ངན་ལ་བརྟེན་ཕུན་ཚོགས་ཀུན་ཉམས་པས། །རྣམ་དག་དགེ་,བའི་བཤེས་ལ་རྟག་བསྟེན་ཅིང༌། །སྡིག་པའི་གྲོགས་པོ་སྤང་ལ་འབད་འཚལ་,ལོ། །མཚན་ཉིད་ཀུན་ལྡན་དགེ་བའི་བཤེས་གཉེན་ནི། །མདོ་རྒྱུད་ཀུན་ནས་རྒྱལ་བ་
P000010_v001_00119,ཉིད་དུ་བསྟན། །དཀྱིལ་འཁོར་ཀུན་གྱི་སྤྱི་དཔལ་རྡོ་རྗེ་སེམས། །ཐུན་མོང་འགྲོ་ངོར་,དགེ་བའི་བཤེས་སྤྲུལ་ཏེ། །རང་ལ་བདེ་གཤེགས་ལས་ཀྱང་བཀའ་དྲིན་ཆེ། །ཇི་ལྟར་,ནད་པས་སྨན་པ་བསྟེན་པ་ལྟར། །བདག་འཛིན་སྒྲིབ་པའི་གཅོང་ནད་གཞིལ་བའི་,ཕྱིར། །ཅི་གསུང་ཚད་མར་འཛིན་པ་གནད་དུ་ཆེ། །རབ་འབྱམས་ལྷག་པའི་ལྷ་སྐུ་,བསྒོམ་པ་བས། །བླ་མ་སྐད་ཅིག་དྲན་པར་མཆོག་གསུངས་པས། །སྤྱི་བོའི་གཙུག་གམ་,སྙིང་གི་དབུས་སྒོམས་ལ། །ཉིན་མཚན་དུས་དྲུག་གསོལ་བ་འདེབས་པ་གནད། །དེ་ཡང་,ལྷ་དང་བླ་མ་རང་སེམས་གསུམ། །དབྱེར་མེད་མཉམ་པ་ཆེན་པོའི་དོན་རྟོགས་
P000010_v001_00120,ན། །གྲུབ་གཉིས་འབྲས་བུ་སུག་མཐིལ་གཏེར་བཞིན་སྣང༌། །དེ་གསུམ་ཐ་དད་འཛིན་,ལ་ནམ་ཡང་མིན། །སངས་རྒྱས་སྐུ་གསུམ་བླ་མའི་རོལ་པ་སྟེ། །ཡི་དམ་ཞི་,ཁྲོ་བླ་མའི་རྣམ་འགྱུར་ཙམ༑ ༑དེ་བཞིན་ལྷ་སྔགས་ཕྱག་རྒྱ་ཏིང་འཛིན་སོགས། །དེ་,ལས་གཞན་དུ་གྱུར་པ་རྡུལ་ཙམ་མེད། །དེ་ཕྱིར་བསྐྱེད་རྫོགས་མཚན་བཅས་མཚན་,མེད་སོགས། །ཇི་ལྟར་བསྒོམས་ཀྱང་བླ་མའི་གསང་གསུམ་དུ། །ལེགས་པར་ཤེས་པའི་སྐལ་,བཟང་བློ་ཆེན་ལ། །སྔགས་སྤྱོད་སྐལ་བ་ཡོད་ཀྱིས་གཞན་དུ་མིན། །མཉེས་པ་གསུམ་,ནང་མཆོག་གྱུར་སྒྲུབ་པ་སྟེ། །དེ་ཕྱིར་གུ་རུ་སྤྱི་བོའི་རྒྱན་བསྟེན་ཅིང༌
P000010_v001_00121,། །གདམས་ཟབ་བདུད་རྩི་སྙིང་གི་དབུས་བཅངས་ནས། །སྒྲུབ་པའི་རྒྱལ་མཚན་ཡུན་དུ་,འཛུགས་པར་མཛོད། །གཞན་ཡང་ཕྱོགས་ལྷུང་གདོན་གྱིས་མ་མྱོས་པར། །གསར་རྙིང་གྲུབ་མཐའི་,ཆོས་དང་གང་ཟག་ལ། །གཤེ་སྐུར་འཕྱ་སྨོད་སྡིག་པའི་ལས་སྤངས་ནས། །ཀུན་ལ་,དག་སྣང་སྦྱང་བ་གནད་དུ་ཆེ། །གཏིང་མཐའ་མི་མངོན་སྲིད་པའི་ཆུ་གཏེར་,དུ། །འཇིགས་ཚོགས་ཆུ་སྲིན་གཏུམ་པོས་གཙེས་པ་ལས། །རྟག་པར་སྐྱོབ་ནུས་བླ་མ་,དཀོན་མཆོག་ལ། །སྐྱབས་འགྲོ་སྡོམ་པ་ཀུན་གཞིར་མེད་ཐབས་མེད། །འགྲོ་ཀུན་སྲིད་པའི་,འཇིགས་ལས་སྐྱོབ་པའི་ཕྱིར། །ནམ་ཡང་བསླུ་མེད་གཏན་གྱི་སྐྱབས་གཅིག་ལ། །བྱང་ཆུབ་
P000010_v001_00122,སྙིང་པོའི་བར་དུ་སྐྱབས་འགྲོ་བ། །འདི་ནི་རྨད་བྱུང་སྐྱེས་བུ་ཆེན་པོའི་,ལམ། །མཚན་ཉིད་རྒྱུ་ཡི་སྐྱབས་གནས་དཀོན་མཆོག་གསུམ། །སྔགས་སུ་དེ་ཡི་ངོ་བོ་,བླ་མར་འདུ། །སངས་རྒྱས་སྟོན་པ་ཆོས་ལ་ལམ་དང་ནི། །དགེ་འདུན་གྲོགས་ཀྱི་,ཚུལ་དུ་སྐྱབས་འགྲོ་རྒྱུ། །སྐྱབས་ཀྱི་མཐར་ཐུག་སངས་རྒྱས་ཆོས་ཀྱི་སྐུ། །དུས་གཞན་,འགྲུབ་འདོད་འབྲས་བུའི་སྐྱབས་འགྲོ་རུ༑ ༑བཞེད་པ་མཚན་ཉིད་རྒྱུ་ཡི་ཐེག་པའི་,ལུགས། །དག་ཐོབ་བྲལ་བའི་སེམས་ཉིད་ཡེ་སངས་རྒྱས། །མི་འགྱུར་དྲི་མ་མེད་པའི་,ཆོས་དང་ནི། །མ་བཙལ་ཡོན་ཏན་ལྷུན་རྫོགས་དགེ་འདུན་ཏེ། །སྐྱབས་གསུམ་དབྱེར་མེད་
P000010_v001_00123,རང་གི་སེམས་ལ་རྫོགས། །དེ་ཕྱིར་འགྲོ་བྱ་འགྲོ་བྱེད་གཉིས་མེད་པས། །མཐའ་བྲལ་,ནམ་མཁའ་ལྟ་བུའི་ངང་བཞག་པ། །འབྲས་བུ་རྡོ་རྗེ་ཐེག་པའི་སྐྱབས་འགྲོ་,ལགས། །རྒྱུ་ཡི་སྐྱབས་ཡུལ་བླ་མ་དཀོན་མཆོག་གསུམ། །དད་པའི་ཡིད་མཁར་མངོན་སུམ་,བཞིན་དམིགས་ཏེ། །བདག་སོགས་འགྲོ་ཀུན་སྲིད་མཚོ་ལས་སྒྲོལ་ཕྱིར༑ ༑ཁ་ཙམ་མིན་པའི་,སྐྱབས་འགྲོ་སྙིང་པོར་མཛོད། །དེས་ནི་བསོད་ནམས་ཚོགས་རྫོགས་གཟུགས་སྐུ་འགྲུབ། །ཐུན་མཐར་,སྐྱབས་ཡུལ་ཐམས་ཅད་རང་ལ་བསྡུ། །འབྲས་བུའི་སྐྱབས་ཡུལ་རང་རིག་ཆོས་ཀྱི་,སྐུ། །གསལ་སྟོང་འཛིན་མེད་སྤྲོས་བྲལ་ངང་དུ་ཞོག །དེ་ཡིས་ཡེ་ཤེས་ཚོགས་རྫོགས་
P000010_v001_00124,ཆོས་སྐུ་འགྲུབ། །རྒྱུ་ཡི་བསླབ་བྱ་སྲོག་དང་བྱ་དགའི་ཆེད། །བླ་མ་མཆོག་གསུམ་,མི་སྤོང་གཟུང་བྱ་ཞིང༌། །མཆོད་འོས་བསླུ་དང་དམ་པར་སྐུར་འདེབས་སྤོང༌,༑ ༑འཇིག་རྟེན་ལྷ་ལ་ནམ་ཡང་སྐྱབས་མི་འཚོལ། །འགྲོ་ལ་འཚེ་སྤོང་སྡིག་གྲོགས་,བརྟེན་མི་བྱ། །རྟག་པར་སྐྱབས་ཡུལ་སྤྱི་བོའི་རྒྱན་བསྟེན་ཅིང༌། །གཟུགས་བརྙན་ཙམ་,ལའང་གུས་པས་རབ་མཆོད་ནས། །ཉིན་མཚན་ཀུན་ཏུ་སྐྱབས་འགྲོ་སྙིང་པོར་བྱ། །འབྲས་,བུའི་བསླབ་བྱ་ཆོས་ཀུན་མཉམ་པ་ཉིད། །སྤྲོས་བྲལ་ནམ་མཁའ་ལྟ་བུའི་དོན་,ལ་སྤྱད། །གཏོང་བའི་རྒྱུ་ནི་ལོག་པར་ལྟ་བ་སྟེ། །དཀོན་མཆོག་སྤངས་དང་བསླབ་
P000010_v001_00125,པ་ཕུལ་བས་སོ། །བསླབ་པ་ཉམས་པས་དམན་པར་ལྷུང་བ་སྟེ། །ནང་བར་མི་,ཚུད་བསླབ་སྡོམ་འཇིག་པར་སླ། །རྣམ་སྨིན་འབྲས་བུ་མི་ཁོམ་བརྒྱད་དུ་སྐྱེ། །འཇིགས་,དང་སྡུག་བསྔལ་ཀུན་གྱི་ཆར་འབེབས་པས། །བག་ཡོད་བརྟན་པོས་རྟག་ཏུ་སྲུང་,བར་མཛོད། །ཀྱེ་ཧོ་གྲོགས་དག་ལེགས་པར་སེམས་མཛོད་ལ། །ཚངས་དབང་བདེ་འབྱུང་དཀའ་,ཐུབ་བཟློག་མ་སོགས། །སྐྱབས་གཞན་ཀུན་གྱིས་བསླུས་པའི་ཚུལ་མཐོང་ནས། །ནམ་ཡང་བསླུ་,མེད་འགྲན་ཟླ་ཀུན་བྲལ་བའི། །རིན་ཆེན་གསུམ་གྱི་ཐུགས་རྗེའི་ཟླ་ཟེར་ལ། །ཡིད་,ཆེས་དད་པའི་པད་དཀར་ཆེར་བཞད་ནས། །ཉིན་མཚན་ཀུན་ཏུ་སྐྱབས་འགྲོ་སྙིང་
P000010_v001_00126,པོར་མཛོད། །དེ་ཡི་ཕན་ཡོན་བསམ་གྱིས་མི་ཁྱབ་སྟེ། །ནང་པའི་ཁྱུར་ཚུད་སྡོམ་,པ་ཀུན་གཞི་ཐེངས། །ངན་འགྲོ་ལོག་པར་ལྟུང་བའི་གཡང་ས་ཆོད། །བདུད་རྣམས་བྱེ་,བས་བསད་པར་མི་ནུས་ཤིང༌། །དཀར་ཕྱོགས་ལྷ་ཡིས་བརྩེ་བས་བུ་བཞིན་,སྐྱོང༌། །ཚོགས་གཉིས་དགེ་བའི་མྱུ་གུ་ཆེས་ཆེར་འཕེལ། །སྐྱེ་བ་དྲན་ཞིང་གཟུངས་,དང་ཏིང་འཛིན་འགྲུབ༑ ༑རྨི་ལམ་ནའང་མི་འབྲལ་རྗེས་འཛིན་ཞིང༌། །མཐར་ཐུག་དོན་,གཉིས་ལྷུན་གྲུབ་སངས་རྒྱས་ཏེ། །མཐའ་ཡས་སྐྱེ་དགུའི་སྐྱབས་ཀྱི་མཆོག་འགྱུར་བས། །ཉིན་,མཚན་བརྩོན་པས་སྐྱབས་སུ་འགྲོ་བར་མཛོད། །སྟོན་པས་བསྔགས་པའི་ཆོས་འདུལ་རིན་
P000010_v001_00127,པོ་ཆེ། །སྟོན་དང་བསྟན་པ་གཉིས་ཀ་དེ་ལགས་པས། །ངེས་འབྱུང་མཐུ་ཡིས་ཁས་,བླངས་བསྲུང་མཚམས་རིགས༑ ༑མིག་བཞིན་བཙའ་བ་ཡོན་ཏན་ཀུན་གཞི་ལགས། །དཔལ་ལྡན་སྲས་,བཅས་རྒྱལ་བའི་བགྲོད་གཅིག་ལམ། །ཟབ་རྒྱས་ཆོས་ཀྱི་ཉིང་ཁུ་བླ་ན་མེད། །བཀའ་,གདམས་དྲང་སྲོང་ཚོགས་ཀྱི་བརྣག་པའི་ཆོས། །རིན་ཆེན་བྱང་ཆུབ་སེམས་ལ་བློ་,སྦྱོང་མཛོད། །འགྲོ་ཀུན་འཇིགས་དང་མྱ་ངན་སྡིག་ཀུན་སེལ། །སྡུག་བསྔལ་ཀུན་འབྱུང་རྒྱུར་,བཅས་རབ་སྤངས་ནས༑ ༑སྲིད་ཞིའི་ཆུ་བོའི་ཕ་མཐར་སྒྲོལ་བའི་ཕྱིར། །རིན་ཆེན་བྱང་,ཆུབ་སེམས་མཆོག་སྒོམས་པར་མཛོད། །དགེ་ཚོགས་འབྲས་བུ་མི་ཟད་ཆེས་འཕེལ་ཞིང༌
P000010_v001_00128,། །དཔལ་ལྡན་སྲས་བཅས་རྒྱལ་བའི་གདུང་འཚོབ་ཕྱིར། །ས་གསུམ་འགྲོ་བའི་མཆོད་སྡོང་,ཆེར་འགྱུར་བས། །རིན་ཆེན་བྱང་ཆུབ་སེམས་ལ་ནན་ཏན་མཛོད། །རྒྱལ་བ་དགྱེས་པའི་,ལམ་སྲོལ་བླ་མེད་པ། །འདི་ཡི་ཕན་ཡོན་བསམ་གྱིས་མི་ཁྱབ་སྟེ། །རྒྱས་པར་,ཐེག་ཆེན་མདོ་སྡེ་ཀུན་གཟིགས་ལ། མཆོག་ཏུ་སྤྲོ་བས་བྱང་ཆུབ་སེམས་བསྐྱེད་,འཚལ། །བདེ་གཤེགས་སྲས་བཅས་མདུན་གྱི་མཁར་དམིགས་ནས། །རྨད་བྱུང་ཡན་ལག་བདུན་གྱིས་,ཚོགས་བསགས་རྗེས། །སྨོན་འཇུག་སྡོམ་པ་ལུང་བཞིན་ལེན་བྱེད་པ། །ཉིན་མཚན་དུས་བཞིར་,ཉམས་ལེན་ཆག་མེད་མཛོད། །ཐོབ་བྱའི་ངོ་བོ་སྲོལ་གཉིས་ལྡན་པ་སྟེ། །གཞན་དོན་
P000010_v001_00129,རྫོགས་པའི་སངས་རྒྱས་ཐོབ་འདོད་པའི༑ ༑འབྲས་བུར་དམ་བཅའ་སྨོན་པའི་སེམས་དང་,ནི། །རྒྱུ་ལ་དམ་བཅའ་འཇུག་པའི་སེམས་བསྐྱེད་ལགས། །དོན་དམ་སེམས་བསྐྱེད་ཆོ་གས་,ལེན་པ་ནི། །གསང་སྔགས་ལུགས་ཡིན་མདོ་ལས་བཤད་སྲིད་ན། །དམ་བཅའ་ཙམ་སྟེ་,ཚོགས་གཉིས་གོམས་པའི་མཐུས། །དངོས་གནས་འཕགས་ལམ་ཆོས་ཉིད་བདེན་མཐོང་བཞེད། །དེ་ཡང་,སྙིང་རྗེ་ཆེན་པོས་མཐའ་ཀླས་འགྲོ། །སྒྲོལ་བར་བརྩོན་པ་ཀུན་རྫོབ་སེམས་བསྐྱེད་,དེ། །ཤེས་རབ་ཟབ་མོས་ཆོས་ཀུན་མཉམ་ཉིད་དུ། །ལེགས་པར་རྟོགས་ལ་དོན་དམ་,སེམས་བསྐྱེད་བརྗོད། གང་ལ་བྱང་ཆུབ་སེམས་སྐྱེས་རྒྱལ་བའི་སྲས། །བག་མེད་གྱུར་ཀྱང་
P000010_v001_00130,བསོད་ནམས་དཔལ་འཕེལ་ཞིང༌། །སྙིང་སྟོབས་ཆེན་པོའི་གོ་ཆ་ཆེར་བགོས་པས། །གྲངས་,མེད་གསུམ་གྱི་ཚོགས་ཀྱང་འདུམ་པར་འགྱུར། །དྲན་ཤེས་བག་ཡོད་གཙང་མའི་ས་,གཞི་ལ། །བྱང་ཆུབ་ལམ་གྱི་མྱུ་གུ་ལེགས་སྨིན་པས། །རྟག་ཏུ་བག་མེད་གྱུར་,བའི་ལས་སྤངས་ནས། །བག་ཡོད་གཙང་མའི་གོས་ཀྱིས་ཀླུབ་པར་མཛོད། །འགྲོ་བ་འདི་,རྣམས་བདག་གི་ཕ་མ་སྟེ། །ཐོག་མ་མེད་ནས་དྲིན་གྱིས་བསྐྱངས་པའི་ཚུལ། །ལེགས་,པར་སེམས་ལ་དྲིན་གཟོའི་བསམ་པ་ཡིས། །སྙིང་ནས་འབད་པས་བྱང་ཆུབ་སྒྲུབ་,པར་མཛོད། །དགྲ་གཉེན་བར་མར་གྱུར་པའི་འགྲོ་འདི་དག །སྐྱེ་སྔོན་རང་གི་ཕ་
P000010_v001_00131,མ་ཡིན་ངེས་པས། །ཉེ་རིང་ཆགས་སྡང་བློ་ངན་ཀུན་བཏང་ནས། །ཕན་འདོགས་ཡུལ་,ལ་ཀུན་ཏུ་སྙོམ་པར་མཛོད། །འགྲོ་ཀུན་གནས་སྐབས་མངོན་མཐོའི་བདེ་འབྲས་དང༌,༑ ༑མཐར་ཐུག་ངེས་ལེགས་ཟག་མེད་བདེ་བ་ཡིས། །འཚོ་བར་ཤོག་ཅེས་སྙིང་ནས་,བསམ་པ་ཡི། །བྱམས་པ་ཆེན་པོ་ཀུན་ཏུ་སྒོམ་པར་མཛོད། །མ་རྣམས་སྲིད་པའི་,བཙོན་ར་ཉམ་ང་བར། །མ་རིག་གཟུང་འཛིན་ཞགས་པས་དམ་བཅིངས་ནས། །སྡུག་བསྔལ་,གསུམ་གྱི་ཆད་པས་རྟག་གཙེས་པར། །སྙིང་རྗེའི་ཆུ་གཏེར་དྲག་ཏུ་གཡོ་བར་,མཛོད། །བདེ་ལྡན་ཕུན་སུམ་ཚོགས་པའི་འགྲོ་རྣམས་ལ། །སྡང་དང་ཕྲག་དོག་བློ་ངན་
P000010_v001_00132,ཀུན་སྤངས་ཏེ། །སྙིང་ནས་དགའ་བས་ཡིད་རབ་དྭངས་བྱས་ནས། །བདེ་མཆོག་རྒྱུན་མི་,ཆད་པའི་གནས་ཐོབ་སྨོན༑ ༑བླང་དོར་མིག་བྲལ་བཤེས་གཉེན་ས་མཁན་སྟོར། །ཐབས་ཤེས་,རྐང་ཆག་སྲིད་པའི་འབྲོག་དགོན་དུ། །རྣམ་པར་འཁྱམས་པའི་མ་རྣམས་རིང་དོར་,ནས། །རང་ཉིད་གཅིག་པུར་ཞི་བདེ་གཉེར་ཕོད་དམ། །བདག་གི་བདེ་དགེ་གཞན་ལ་,གཏོང་བྱ་ཞིང༌། །དེ་དག་སྡིག་སྡུག་བདག་གིས་དང་བླང་བའི། །དམིགས་པ་གཉིས་,པོ་རླུང་གི་རྟར་བསྐྱོན་ནས། །ཁ་ཙམ་མིན་པར་སྙིང་ནས་སྒོམ་འཚལ་ལོ། །སྙིང་,རྗེའི་ངོ་བོ་སྟོང་ལ་རང་བཞིན་མེད། །སྟོང་པའི་རང་མདངས་མ་འགགས་སྙིང་
P000010_v001_00133,རྗེར་ཤར། །ཐབས་ཤེས་ཟུང་འཇུག་ཡེ་ཤེས་སྙིང་པོ་ཅན། །ཉིན་མཚན་ཀུན་ཏུ་བློ་,སྦྱོང་སྙིང་པོར་མཛོད། །མཆོད་འོས་བསླུ་དང་གནས་མིན་འགྱོད་པ་བསྐྱེད། །དམ་པ་དམོད་,དང་འགྲོ་ལ་གཡོ་སྒྱུའི་སེམས། །བྱང་ཆུབ་དགེ་བའི་ལྗོན་ཤིང་གཅོད་པའི་མཚོན༑ ༑ནག་,པོའི་ཆོས་བཞི་དུག་བཞིན་སྤོང་འཚལ་ལོ། །ཤེས་བཞིན་རྫུན་སྤོང་དགེ་བའི་བཤེས་,བསྟེན་ཞིང༌། །སྟོན་པའི་འདུ་ཤེས་བསྐྱེད་ལ་བསྔགས་པ་བརྗོད། །ལྷག་པའི་བསམ་པས་,མཐའ་ཡས་འགྲོ་བ་ཀུན། །ཐེག་པ་ཆེན་པོའི་ལམ་ལ་འགོད་བྱེད་པའི། །དཀར་པོའི་,ཆོས་བཞི་རྟག་ཏུ་བསྟེན་པར་མཛོད། །དགེ་བའི་བཤེས་ལ་སངས་རྒྱས་དངོས་དང་
P000010_v001_00134,ནི། །ཆོས་ལ་ལམ་དང་དེ་སྒྲུབ་རྣམས་ལ་གྲོགས། །འགྲོ་ཚོགས་རྒྱ་མཚོར་བུ་ཡི་,འདུ་ཤེས་བཞི། །བྱང་ཆུབ་སེམས་མཆོག་བརྟན་ཕྱིར་བསྐྱེད་འཚལ་ལོ། །བློ་སྟོབས་དབང་གིས་,རྒྱལ་སྲས་རྣམ་པ་གསུམ། །རྒྱལ་པོ་མཉན་པ་རྫི་བོ་ལྟ་བུ་སྟེ། །དམན་འབྲིང་,མཆོག་གི་དབྱེ་བ་ལེགས་གསུངས་པས། །དཔེ་མེད་སེམས་མཆོག་བསྐྱེད་ལ་ནན་ཏན་,མཛོད། །འཇིག་རྟེན་ཚེ་འདིའི་འདུ་བྱེད་གཏོང་ཡང་སླའི། །སྲས་བཅས་རྒྱལ་བའི་སྤྱན་སྔར་,དམ་བཅས་ལས། །ལྡོག་དང་འགྲོ་ཀུན་བསླུས་པ་དེ་ལྟ་མིན། །དེ་བས་འགྲོ་སྒྲོལ་,དམ་བཅའ་བརྟན་པར་མཛོད། །རྙེད་བཀུར་ལ་ཆགས་བདག་བསྟོད་གཞན་ལ་སྨོད། །མགོན་མེད་
P000010_v001_00135,འགྲོ་ལ་སེར་སྣས་ཆོས་མི་སྟེར༑ ༑བཤད་ཀྱང་མི་ཉན་ཁྲོ་བས་སླར་ལ་,འཚོག །ཐེག་ཆེན་སྤོང་ཞིང་ཆོས་འདྲར་སྟོན་བྱེད་པ། །རྩ་ལྟུང་བཞི་རུ་རྒྱ་ཆེན་,སྤྱོད་གཞུང་བཞེད། །ལོག་པར་ལྟ་སོགས་རྒྱལ་པོར་འབྱུང་ཉེ་ལྔ། །ཡུལ་འཁོར་འཇོམས་སོགས་,བློན་པོར་ཉེ་བ་ལྔ། །ཕལ་བའི་བརྒྱད་སྟེང་སྨོན་འཇུག་སེམས་བཏང་བ། །རྩ་ལྟུང་,ཉི་ཤུ་ཟབ་མོ་ལྟ་བའི་ལུགས། །གཉིས་ཀའི་ཆར་གཏོགས་ཕྱོགས་མཐུན་ཉེས་བྱས་,བཅས། །རྨ་ཡི་བག་བཞིན་སྒྲིམ་སྟེ་བསྲུང་འཚལ་ལོ། །གཞན་གྱི་དོན་དུ་འགྱུར་དང་,འགྱུར་བར་ཤེས། །རང་གི་དགེ་ཚོགས་མི་བསྒྲིབ་ཆེས་འཕེལ་ན། །ལུས་ངག་མི་དགེ་
P000010_v001_00136,བདུན་ལ་གནང་སྐབས་ཡོད། །ཡིད་ཀྱི་གསུམ་ལ་ནམ་ཡང་མ་ཡིན་ནོ། །དེ་ཕྱིར་,གནང་བཀག་ས་མཚམས་ཤེས་པ་གཅེས། །ལྟུང་བ་འབྱུང་བའི་སྒོ་ནི་མི་ཤེས་,དང༌། །མ་གུས་བག་མེད་ཉོན་མོངས་སྟོབས་ཆེན་བཞི། །དེ་ཡི་གཉེན་པོར་དྲན་,ཤེས་བག་ཡོད་པས། །གཉེན་པོ་གང་འགྲོ་རྒྱུད་ལ་བསྐྱེད་པ་གལ། །སྨོན་སེམས་འཆོར་,བའི་རྐྱེན་ནི་ཞུམ་པ་དང༌། །སྒྱིད་ལུག་པ་དང་དམན་ལམ་ཞུགས་པའོ། །འཇུག་,སེམས་རྟེན་གཞི་སྨོན་སེམས་ཤོར་བའམ། །རྩ་ལྟུང་བྱུང་ངམ་བསླབ་པ་ཕུལ་བས་,ལྟུང༌། །བཤགས་ཚུལ་ཐ་མས་རྟེན་གྱི་སྤྱན་སྔར་དང༌། །འབྲིང་གིས་ཡི་དམ་
P000010_v001_00137,ལྷ་ཡི་མདུན་དུ་བཤགས། །རབ་ཀྱིས་ངན་རྟོག་ཆོས་སྐུར་ལམ་སློང་བ། །རང་ནུས་,བསྟུན་ལ་བཤགས་སྡོམ་སྙིང་པོར་མཛོད། །དེ་ཡང་སྨན་ཤིང་ལྗོན་པའི་རྩ་བའི་,དཔེས༑ ༑ལུས་དང་ལོངས་སྤྱོད་དུས་གསུམ་དགེ་རྩར་བཅས། །བཏང་བསྲུང་དག་པ་སྤེལ་བའི་,ཚུལ་གསུངས་བཞིན། །མྱུ་གུ་གསར་པ་ལྟ་བུ་ད་ལྟའི་སྐབས། །དངོས་སུ་སྦྱོར་བས་,གཞན་ཕན་ནུས་མིན་པས། །ཀུན་སློང་བསམ་པ་གཞན་དོན་འབའ་ཞིག་ཕྱིར། །གཙོ་བོར་,རང་རྒྱུད་གྲོལ་བའི་ཐབས་ལ་འབད། །དེས་ནི་གཞན་གྱི་དོན་ཡང་ཞར་བྱུང་,འགྲུབ། །འབྲས་བུ་སྨིན་ནས་རང་གཞན་ནད་སེལ་བཞིན། །འཕགས་ས་ཐོབ་ནས་སྐད་ཅིག་
P000010_v001_00138,ཙམ་ཡང་ནི། །གཡེལ་བ་མེད་པར་གཞན་གྱི་དོན་བསྒྲུབས་པས། །རང་དོན་ལམ་གྱི་,ཡོན་ཏན་ཞར་ལ་རྫོགས། །མཐར་ཕྱིན་སངས་རྒྱས་དོན་གཉིས་ལྷུན་གྲུབ་ལགས། །དེ་ལྟར་,ཤེས་བྱས་འཇུག་པའི་བསླབ་བྱ་ནི། །ཕར་ཕྱིན་དྲུག་ཡིན་དེ་ཡི་ངོ་བོ་,ནི། །མི་མཐུན་ཕྱོགས་ཉམས་ཡེ་ཤེས་དམ་པས་ཟིན༑ ༑འགྲོ་བའི་རེ་སྐོང་གདུལ་བྱ་,ཡོངས་སྨིན་པའི། །མཚན་ཉིད་བཞི་ལྡན་སྦྱིན་སོགས་རྣམ་པ་དྲུག །རྒྱ་ཆེ་བ་སོགས་,ཡོན་ཏན་བཞི་དང་ལྡན། །སྒྲུབ་ཚུལ་མི་མཐུན་ཆགས་སོགས་དྲི་བྲལ་ཞིང༌། །མཐུན་,རྐྱེན་དམ་པ་དྲུག་གམ་བཅུ་གཉིས་ལྡན། །དབྱེ་ན་རེ་རེ་ལའང་དྲུག་དྲུག་
P000010_v001_00139,སོགས། །མང་ཡང་འདིར་ནི་རྣམ་པ་གསུམ་རེར་བཤད། །གཏོང་དང་གཏོང་ཆེན་ཤིན་ཏུ་,གཏོང་བ་གསུམ། །ནུས་དང་བསྟུན་ལ་གཞན་ལ་སྦྱིན་བྱ་ཞིང༌། །དེ་ཡང་ལན་,དང་རྣམ་སྨིན་རེ་སྤངས་ནས། །གཏོང་སེམས་དགེ་བ་རྒྱུན་དུ་གོམས་པར་མཛོད། །སྡུག་,བསྔལ་མགོན་མེད་འགྲོ་བ་ཉམ་ཐག་རྣམས། །སྐྱོབ་ནུས་ཡོད་ན་འབད་པས་བསྐྱབ་,བྱ་ཞིང༌། །མེད་ཀྱང་ཤིན་ཏུ་མི་བཟད་འཇིགས་ཚོགས་ལས། །རྟག་པར་སྐྱོབ་པའི་,སྨོན་ལམ་བཟང་པོ་ཐོབས། །གདུལ་བྱ་འདུལ་བའི་ཐབས་ལ་མཁས་པའི་ཚེ། །ཆོས་ཀྱི་,སྦྱིན་པས་འགྲོ་ཀུན་རེ་བསྐོང་ཞིང༌༑ ༑དེ་ཡི་བར་དུ་ཚོགས་བསགས་མདོ་
P000010_v001_00140,རྒྱུད་བཀླག །དཀར་པོའི་ཕྱོགས་ཀྱི་རྒྱུད་གྲོལ་སྨོན་པ་གནད། །སོ་ཐར་བྱང་སེམས་རིག་,འཛིན་སྡོམ་པ་རྣམས། །ངོ་བོ་གནས་འགྱུར་ཡོན་ཏན་ཡར་ལྡན་དང༌། །གནད་ཀྱིས་,མི་འགལ་དགག་དགོས་ཚང་བ་ཡི། །ཡང་སྲིད་མེད་པའི་ཚུལ་ཁྲིམས་སྲུང་བར་,མཛོད། །ཆོས་ཀུན་སྒྱུ་མ་ལྟ་བུར་ཤེས་པའི་ངོས། །རྨད་བྱུང་སྙིང་རྗེ་ཆེན་པོས་,ཀུན་བསླངས་ནས། །རླབས་ཆེན་ཕྱིན་དྲུག་སྤྱོད་པར་ཆེས་འདུན་པའི། །ཚོགས་གཉིས་རྒྱ་མཚོ་,སྤེལ་ལ་བརྩོན་པར་མཛོད། །སྦྱིན་པའི་གཡབ་མོས་སྣོད་ལྡན་འཁོར་བསྡུས་ལ༑ ༑དམ་ཆོས་,སྙན་པར་སྨྲ་ཞིང་དོན་མཐུན་སྒྲུབ། །ཀུན་ཀྱང་ཐེག་ཆེན་དོན་ལ་སྤྱོད་བཅུག་
P000010_v001_00141,པ༑༑རང་མཁོས་དང་བསྟུན་དོན་བྱེད་ཚུལ་ཁྲིམས་བརྩམ། །སྡིག་པའི་ལས་ལ་ཞེ་སྡང་,ལས་ཐུ་མེད། །བཟོད་པ་དང་མཚུངས་དཀའ་ཐུབ་གཞན་མེད་ཕྱིར། །སྣ་ཚོགས་ཐབས་ཀྱིས་,བཟོད་པའི་གོ་གྱོན་ལ། །ཁྲོ་བའི་མཚོན་ཆར་གཞིལ་ལ་བརྩོན་པར་མཛོད། །ཐབས་མཁས་,ཐུགས་རྗེའི་བདག་ཉིད་བདེ་གཤེགས་ཀྱིས། །ཤིན་ཏུ་དབང་པོ་ཡང་རབ་འདུལ་བའི་,ཕྱིར། །ངེས་དོན་ནམ་མཁའ་ལྟ་བུའི་ཆོས་བསྟན་ལ། །སྐྲག་པ་སྤངས་ལ་ངེས་སེམས་,བཟོད་པ་སྐྱེད༑ ༑དོན་མེད་འཇིག་རྟེན་བྱ་བར་རབ་བརྩོན་ན། །གཏན་བདེ་བྱང་ཆུབ་,སྒྲུབ་ལ་སྨྲོས་ཅི་དགོས༑ ༑དེས་ན་ཆོས་ཕྱིར་ན་ཚ་བཀྲེས་སྐོམ་སོགས། །དགའ་བ་
P000010_v001_00142,དང་ལེན་བཟོད་པ་བརྟན་པོར་མཛོད། །ལེ་ལོ་གསུམ་གྱི་འཕྲང་ལས་རབ་སྒྲོལ་,ཅིང༌། །བདུད་བཞིའི་གཡུལ་ལས་རྣམ་པར་རྒྱལ་བ་ཡི། །རྨད་བྱུང་བྱང་ཆུབ་དོན་,གཉེར་སྙིང་སྟོབས་ཀྱི། །གོ་ཆ་ཆེན་པོའི་བརྩོན་འགྲུས་རྩོམ་པར་མཛོད། །འབད་རྩོལ་གསེར་,གྱི་འཁོར་ལོས་སྣ་དྲངས་ནས། །ས་བཅུ་ལམ་ལྔའི་རྒྱལ་ཐབས་འབྱོར་པ་ཡིས། །གོང་,མའི་ཡོན་ཏན་མཁའ་ལ་མངོན་འཕགས་པའི། །སྦྱོར་བའི་བརྩོན་འགྲུས་མཆོག་ཏུ་རྩོན་,པར་མཛོད། །ཤིན་ཏུ་བྱ་དཀའི་གནས་ལ་མི་འགོང་ཞིང༌། །འགལ་བྱེད་རྐྱེན་གྱིས་,ནམ་ཡང་མི་ལྡོག་པར། །དགེ་བའི་ལས་ལ་ཆོག་ཤེས་མེད་པ་ཡིས། །ཉིན་མཚན་
P000010_v001_00143,ཀུན་ཏུ་བརྩོན་འགྲུས་རྩོམ་པར་མཛོད། །དགྲ་མེད་མི་གཡོ་ཞི་བའི་ནགས་ཚལ་,དུ༑ ༑འདུ་འཛིའི་གཡེང་བ་ཐམས་ཅད་རྒྱང་བསྲིངས་ནས། །སེམས་ཀྱི་གླང་པོ་དགེ་བའི་,ཀ་བར་བཏགས། །ཞི་གནས་རྒྱ་མཚོ་དྭངས་འདྲའི་བསམ་གཏན་སྒོམ། །སྣང་བའི་ངོ་བོ་,གཤིས་ལུགས་བབ་ཀྱིས་སྟོང༌། །སྟོང་པའི་རང་མདངས་མ་འགགས་ལྷག་གེར་གསལ། །འཛིན་,པས་མ་བསླད་རང་བབ་གཉུག་མའི་ངང༌། །དོན་རབ་འབྱེད་པའི་བསམ་གཏན་,སྒོམས་པར་མཛོད༑ ༑འཕགས་ས་ཐོབ་ནས་གློ་བུར་ཀུན་བརྟགས་སྤྲིན། །རིམ་དེངས་དོན་དམ་,སེམས་བསྐྱེད་སྙིང་པོའི་ཁམས། །མངོན་གྱུར་ཡེ་ཤེས་གཟུངས་སྤྲིན་བསམ་མི་ཁྱབ། །དེ་བཞིན་
P000010_v001_00144,གཤེགས་དགེའི་བསམ་གཏན་སྒོམ་པར་གསུངས། །ཤེས་རབ་མཆོག་ཡིན་དེ་རྒྱུ་ཐོས་པ་,སྟེ། །ཐོས་ཉུང་དམུས་ལོང་སྒོམ་ཚུལ་མི་ཤེས་ཕྱིར། །དམ་པ་བསྟེན་ནས་ཐུན་མོང་,ཐུན་མིན་གཞུང༌༑ ༑ཐོས་པའི་ཤེས་རབ་མིག་ཟུང་ཡངས་པོར་མཛོད། །བསམ་བྱུང་མེད་,པའི་ཐོས་པ་ངལ་བའི་རྒྱུ། །ཞབས་བརྡོལ་སྣོད་དུ་བཅུད་བཟང་མི་ཆགས་བཞིན། །དེ་,བས་རྟོན་པ་བཞི་དང་མི་འགལ་བར། །རྣམ་དག་རིགས་པས་སྒྲོ་འདོགས་གཅོད་,པར་མཛོད། །ཆུ་བོ་ཐོས་པས་སྐོམ་པ་མི་སེལ་བཞིན། །མ་བསྒོམས་ཆོས་ཀྱིས་གནས་,ལུགས་རྟོགས་མི་སྲིད། །དེ་ཕྱིར་བསམ་པས་གཏན་ལ་ཕབ་པའི་དོན། །ལེགས་པར་བསྒོམས་
P000010_v001_00145,ནས་སྲིད་ཞིའི་འཆིང་གྲོལ་མཛོད༑ ༑འཁོར་འདས་ཆོས་ཀུན་ཡེ་ནས་ངོ་བོས་སྟོང༌,། །སྟོང་བཞིན་མ་འགགས་རྟེན་འབྱུང་སྒྱུ་མར་སྣང༌། །དོན་ལ་དབྱེར་མེད་མཉམ་,ཉིད་བྲི་གང་བྲལ། བདེན་གཉིས་ཟུང་འཇུག་གཞི་ཡི་གནས་ལུགས་ལགས། །སྣང་སྟོང་ཟུང་,འཇུག་དབུ་མ་ཆེན་པོའི་ཚུལ། །ལེགས་པར་རྟོགས་ན་རང་སྟོང་གཞན་སྟོང་ཞེས། །རང་,འདོད་སྒྲུབ་པའི་འཐེན་ཁྱེར་བྱ་མི་དགོས། །དོན་ལ་དབྱེར་མེད་ཟུང་འཇུག་མཉམ་,པ་ཉིད། །རྡོ་རྗེ་ནམ་མཁའི་དཀྱིལ་ལྟར་འཕོ་འགྱུར་བྲལ། །དོན་དམ་བློ་ལས་འདས་,པའི་ཡེ་ཤེས་ཡིན། །སྟོང་ཉིད་ནམ་མཁའི་ངང་ལས་མ་གཡོས་བཞིན༑ ༑སྙིང་རྗེའི་སྒྱུ་
P000010_v001_00146,མའི་རོལ་གར་ཚད་མེད་པས། །ཀུན་བཟང་སྤྱོད་པ་རྒྱ་མཚོར་འཇུག་བྱེད་པ། །ཚོགས་,གཉིས་ཟུང་འབྲེལ་རྒྱལ་བ་དགྱེས་པའི་ལམ། །མཉམ་རྗེས་གོམས་པའི་ཡེ་ཤེས་འཐོར་,རླུང་གིས། །གློ་བུར་གཟུང་འཛིན་སྒྲིབ་པའི་སྤྲིན་ཚོགས་ཀུན། །ལྷག་མེད་བསལ་ལས་ཆོས་,གཟུགས་ཉི་ཟླའི་དཔལ། །མངོན་སྣང་མཐར་ཕྱིན་འབྲས་བུའི་ཁྱད་པར་ལགས༑ ༑ཁྱད་པར་ཐབས་,མང་དཀའ་བ་མེད་པའི་ལམ། །དབང་པོ་རྣོན་པོའི་དབང་བྱས་རྡོ་རྗེའི་ཐེག །བྱ་,སྤྱོད་རྣལ་འབྱོར་བླ་མེད་སྔགས་ཀྱི་ཚུལ། །རང་བློ་དང་འཚམས་ཉམས་སུ་ལེན་,པ་གལ། །གསང་སྔགས་ལམ་གྱི་རྩ་བ་སྨིན་བྱེད་དབང༌། །དེ་ཡི་སྲོག་ནི་
P000010_v001_00147,དམ་ཚིག་ལ་ཐུག་པས། །སྤྱི་དང་ཁྱད་པར་ལྷག་པས་བསྡུས་པ་ཡི། །བསྲུང་མཚམས་,གནས་ལ་འཇུག་ལྡོག་ལྷོད་མེད་འཚལ། །ཐུན་མིན་མདོ་སྔགས་ལམ་གྱི་ཡོན་ཏན་,ཚོགས། །བླ་མ་སངས་རྒྱས་ཉིད་ལས་འབྱུང་བའི་ཕྱིར། །ཐ་མལ་མི་རུ་བཟུང་པའི་,བློ་སྤངས་ནས། །དཀྱིལ་འཁོར་ཀུན་བདག་ཤེས་པའི་མོས་གུས་གནད། །སྔགས་ཀྱི་དམ་ཚིག་,ས་ཡ་འབུམ་སྡེ་ཡང༌། །རྩ་བ་སྐུ་གསུང་ཐུགས་སུ་མ་འདུས་མེད། །སྒོ་,གསུམ་རྡོ་རྗེ་གསུམ་དུ་ཡོངས་ཤེས་ན། །འདའ་ཉམས་རལ་བའི་ཉེས་པས་གོས་,མི་འགྱུར། །འཁོར་འདས་ཆོས་ཀུན་མ་སྐྱེས་མཉམ་པ་ཉིད། །རང་བཞིན་འོད་གསལ་སྐུ་
P000010_v001_00148,དང་ཡེ་ཤེས་ཁམས། །ཡེ་ནས་དག་མཉམ་བདེན་གཉིས་དབྱེར་མེད་ཕུལ༑ ༑ལྷག་པའི་ཆོས་,སྐུར་ཤེས་པ་ལམ་གྱི་སྲོག །ཕྲ་རབ་རྡུལ་གྱི་ཆོས་ལས་རབ་འདས་པའི༑ ༑ཡེ་,ཤེས་ནམ་མཁའི་གཟུགས་ཅན་རྟག་གནས་ཀྱང༌། །རྨོངས་པའི་འགྲོ་བ་རྣམས་ཀྱིས་,མ་མཐོང་ནོངས། །གཟུང་འཛིན་ཞགས་པས་སྲིད་པའི་བཙོན་རར་བཅིངས། །དེ་ལྟ་ནའང་རང་,བྱུང་ཡེ་ཤེས་མཆོག །ནམ་ཡང་དམས་པར་གྱུར་པ་ཅུང་ཟད་མེད། །ས་འོག་ཆུ་,དང་བུམ་ནང་མེ་སྒྲོན་བཞིན། །རྡོ་རྗེའི་གནས་འདིར་ངེས་དོན་མདོ་རྒྱུད་མཐུན། །དེ་,ཕྱིར་ཐེག་རྩེ་རྣལ་འབྱོར་བླ་མེད་སྲོག །སྣོད་བཅུད་ཕུང་ཁམས་སྐྱེ་མཆེད་གདོད་
P000010_v001_00149,མ་ནས། །ཡོངས་གྲུབ་གདན་གསུམ་འཁོར་ལོར་བཞུགས་པའི་ཕྱིར། །ལྟ་སྒོམ་སྤྱོད་འབྲས་ཆོས་,ཀུན་རོ་མཉམ་ཉིད༑ ༑སྣང་བ་ཐབས་མཆོག་རང་གསལ་བསྐྱེད་རིམ་སྟེ། །ཨ་འཐས་འཛིན་,ཞེན་མེད་ན་རྫོགས་རིམ་བཅུད། །ཐ་དད་བློ་ཡིས་རྒྱས་གདབ་བྱ་མི་དགོས། །ཡེ་,ནས་ཟུང་འཇུག་གོ་བའི་རྣལ་འབྱོར་སྐྱིད། །འོན་ཀྱང་དབང་རབ་སྦྱངས་པ་སྔོན་,སོང་ལས། །ཇི་བཞིན་དང་པོའི་ལས་ཅན་རྟོགས་དཀའ་བས། །བསྐྱེད་བཟླས་རྫོགས་རིམ་མཚན་,བཅས་མཚན་མེད་རྣམས། །རིམ་གྱིས་བགྲོད་པའི་ལམ་འདི་རྒྱལ་བས་བསྟན། །ཐ་མལ་སྣང་,ཞེན་སྦྱོང་བྱེད་བསྐྱེད་པའི་རིམ༑ ༑དག་རྫོགས་སྨིན་གསུམ་གནད་དུ་གང་འགྲོ་ཡིས། །དེ་
P000010_v001_00150,བཞིན་ཉིད་དབྱིངས་སྙིང་རྗེ་སྒྱུ་མའི་གར། །ཟུང་འཇུག་རྒྱུ་ལས་ལྷ་སྐུའི་ཕྱག་,རྒྱ་ཆེ། །རྣམ་པ་གསལ་བ་ཆུ་ཟླ་ལྟ་བུར་སྒོམས༑ ༑རང་བྱུང་གཞིར་གནས་རིག་,པར་སྐུ་གསུམ་རྫོགས། །སེམས་དང་ལྷ་གཉིས་ཡེ་ནས་རྣམ་དབྱེར་མེད། །དེ་ཕྱིར་དཀྱིལ་,འཁོར་དབང་ཕྱུག་ཧེ་རུ་ཀཿ། །དངོས་ཡིན་སྙམ་པའི་ང་རྒྱལ་བརྟན་པ་,གནད། །བསྒྲུབ་བྱའི་ལྷ་ནི་ཆོས་སྐུ་མཉམ་པ་ཉིད། །ཐིག་ལེ་ཉག་གཅིག་ཞལ་ཕྱག་,སྤྲོས་མཚན་འདས། །གདུལ་བྱ་འདུལ་ཕྱིར་ཡེ་ཤེས་མཚན་མའི་ལྷར། །ཡོངས་ཤར་མཆོག་ཏུ་,རྣམ་དག་དྲན་པ་གཅེས། །མ་དག་སྒོ་གསུམ་འཁྲུལ་བའི་བྱ་སྤྱོད་རྣམས༌། །རྣམ་
P000010_v001_00151,དག་རྒྱལ་བའི་གསང་གསུམ་ཕྲིན་ལས་ཆེར། །སྦྱོར་བྱེད་སྲོག་སྡོམ་གཟེར་བཞིའི་མན་,ངག་མཆོག །བསྐྱེད་རྫོགས་དོན་གྱི་གནད་འདྲིལ་མེད་ཐབས་མེད། །འགྲོ་འོངས་སྲོག་རྩོལ་ཉི་,ཟླའི་བགྲོད་པ་ཀུན། །འཕོ་མེད་སྒྲ་གཅན་དབྱིངས་སུ་དག་པའི་ཕྱིར། །རླུང་སྔགས་རྡོ་,རྗེའི་བཟླས་ལ་བརྩོན་པ་དང༌། །རང་ལུས་ཐབས་ལྡན་ལམ་ལ་གོམས་པ་,གནད། །བརྟན་པ་ཐོབ་ནས་གཞན་ལུས་ཕོ་ཉའི་ལམ། །བསྒོམས་པས་དཔེ་དོན་ཡེ་ཤེས་,བཙན་ཐབས་སུ། །འདྲེན་པའི་ཐབས་ཚུལ་རྒྱལ་བས་ལེགས་བསྔགས་པས། །རྡོ་རྗེ་ཐེག་པའི་,ཉེ་ལམ་མཆོག་ཡིན་ཀྱང༌། །བློ་མཆོག་འགའ་ལས་ཕལ་གྱིས་སྤྱོད་ཡུལ་མིན། །གསུམ་
P000010_v001_00152,པའི་རྟེན་གྱིས་བསླུས་པ་དེང་སང་མང༌། །དེ་ཕྱིར་ཡིད་རིག་ཙམ་ལ་,རྟེན་བཅས་ནས། །ཚངས་སྤྱོད་གྲོལ་ལམ་བག་ཡོད་སྤྱོད་པ་གཅེས། །འོན་ཀྱང་གང་ཟག་,དབང་རིམ་གཙོ་ཆེ་བས། །ཉེ་རྒྱུའི་ལམ་འདི་རྡོ་རྗེ་འཆང་གིས་བསྟན། །སྐྱེས་པས་,སྐྱེས་པར་གཡེམ་དང་འདི་མི་མཚུངས། །དེ་ཕྱིར་སྨོད་པར་མི་བྱ་དག་སྣང་,སྦྱངས། །ཁྱད་པར་དབང་རྣོན་འབད་མེད་གྲོལ་བའི་ཐབས༌། །རྡོ་རྗེ་སྙིང་པོ་རྩོལ་,བྲལ་ཨ་ཏིའི་ལུགས། །སེམས་ལས་འདས་པའི་ཡེ་ཤེས་ཆེན་པོའི་གདངས། །མངོན་སུམ་ལམ་,བྱེད་ཐེག་པའི་རྩེ་མོ་ལགས། །འདི་ལྟར་སྣང་བརྟགས་སྲིད་པའི་ཆོས་རྣམས་ཀུན༑ ༑བྱེད་
P000010_v001_00153,པོ་གཞན་ན་མེད་དེ་རང་གི་སེམས། །སེམས་ཉིད་དུས་གསུམ་འཕོ་འགྱུར་བགྲེས་,རྒུད་བྲལ། །འོད་གསལ་རང་བཞིན་སྐུ་གསུམ་ལྷུན་གྱིས་རྫོགས། །དེ་ཡི་རྩལ་ལས་ཤར་,བའི་རོལ་པ་ཀུན། །གཉིས་སུ་བརྟགས་ཀྱང་གཉིས་མེད་མཉམ་པ་ཉིད། །འོད་གསལ་རང་,མདངས་ཤར་དང་མ་ཤར་མེད། །ཐམས་ཅད་ལྷུན་རྫོགས་བདེ་ཀློང་གཅིག་ཏུ་འཁྱིལ། །གཟུགས་,སྣང་སྟོང་པ་ལྷ་སྐུའི་ཕྱག་རྒྱ་ཆེ། །སྒྲ་གྲགས་བརྗོད་བྲལ་སྙིང་པོ་སྔགས་,ཀྱི་དབྱངས། །འགྱུ་འཕྲོའི་དྲན་རྟོག་འོད་གསལ་ཆོས་ཀྱི་སྐུ། །སྣང་སྲིད་དཀྱིལ་འཁོར་གསུམ་,ཚུལ་འདུ་འབྲལ་མེད། །གང་ཞིག་དེད་དཔོན་གསེར་གླིང་ཕྱིན་པ་བཞིན། །གང་ཤར་ཅིར་
P000010_v001_00154,སྣང་ཡེ་ཤེས་སྤྱོད་ཡུལ་ཏེ། །མ་དག་མཚན་མའི་དངོས་ཀུན་གང་དུ་བཙལ། །སུས་,བཅིངས་གང་བཀྲོལ་འགྲོལ་བྱེད་མཁན་པོ་སུ། །ནམ་མཁའི་མེ་ཏོག་སྨིག་རྒྱུའི་ཐག་,པས་བཅིངས། །རྨི་ལམ་ཁྱེའུ་ཆུང་སྒྱུ་མའི་ཐང་ལ་འཕྱན། །དེ་ལྟར་ཤེས་ན་མཁའ་,བཞིན་དྲི་མེད་འགྱུར། །འོན་ཀྱང་དང་པོའི་ལས་ཅན་འཇུག་བྱའི་ཕྱིར། །ཞི་ལྷག་ཟུང་,འབྲེལ་ལམ་ལ་གོམས་བྱས་ན། །རིམ་གྱིས་གཟུང་འཛིན་འཆིང་བ་ཀུན་ཞིག་ནས། །ཡེ་,ཤེས་ཡངས་པའི་ཐང་ལ་ཅི་དགར་རྩེན༑ ༑དེས་ན་དབེན་པའི་གནས་སུ་ལུས་,བསྲངས་ཤིང༌། །སྙིང་དབུས་དྭངས་མའི་ཐིག་ལེར་སེམས་གཏད་ལ། །འཇམ་པའི་རླུང་བཟུང་
P000010_v001_00155,རྣམ་རྟོག་ཐད་ཀར་བཅད། །བྱིང་རྒོད་སྐྱོན་བསལ་གཉེན་པོའི་འདུ་བྱེད་བརྟེན། །ཡུན་ཐུང་,གྲངས་མང་སྙིང་རུས་མཐར་དབྱུང་བས། །གཡོ་ཐོབ་གོམས་བརྟན་མཐར་ཕྱིན་ཉམས་ལྔ་,པོ། །རྫོགས་ནས་ཤིན་སྦྱངས་བདེ་བའི་བསམ་གཏན་སྐྱེ། །དེ་ཚེ་ལྷག་མཐོང་ཡེ་ཤེས་,བསྐྱེད་པའི་ཕྱིར། །སྣང་བརྟགས་ཆོས་ཀུན་བདེན་མེད་སྒྱུ་མར་སྦྱངས། །ཕྱི་རོལ་ཡུལ་ཀུན་,སེམས་ལ་སྣང་ན་ཡང༌། །སེམས་སུ་མ་གྲུབ་སེམས་ལས་གཞན་ཡོད་མིན། །བག་,ཆགས་དབང་གིས་གཉིས་སུ་སྣང་ན་ཡང༌། །གཉིས་སུ་མ་གྲུབ་རྨི་ལམ་,གཏེར་རྙེད་འདྲ། །ནང་སེམས་བདག་ཏུ་འཛིན་པའི་རྣམ་རྟོག་འདི། །རྩ་བ་བཅད་ན་
P000010_v001_00156,གཅོད་མཁན་དབྱིངས་སུ་སྟོར། །འདི་ཞེས་མི་མཚོན་ཐ་སྙད་ཡུལ་ལས་འདས། །དཔྱད་དང་,མ་དཔྱད་མེད་པར་མཉམ་ཁད་དེ། །ཡེངས་དང་མ་ཡེང་མེད་པར་གསལ་སིང་,སེངངེ༌། །བསྒོམས་དང་མ་བསྒོམས་མེད་པར་ཟང་ཐལ་ལེ། །གུ་ཡངས་ཕྱལ་བ་གཏད་,མེད་རྒྱ་ཡན་ཆེ། །བརྗོད་བྲལ་ནམ་མཁའ་ལྟ་བུའི་གཤིས་ལུགས་འཆར། །དེ་ཀ་ལྷག་,མཐོང་རང་བྱུང་ཡེ་ཤེས་ཏེ། །དབུ་མ་དེ་ཡིན་ཕྱག་རྒྱ་ཆེན་པོའང་དེ། །རང་,བཞིན་འོད་གསལ་རྫོགས་པ་ཆེན་པོ་ཞེས། །དབང་བཞིའི་ལམ་གྱིས་སྐྱེལ་སོ་མཐར་,ཐུག་པའོ། །དེ་ཚེ་རང་བྱུང་ཡེ་ཤེས་བརྟན་པའི་ཕྱིར། །ལུས་སེམས་ཁོང་ཀློད་མིག་
P000010_v001_00157,འབྲས་དབྱིངས་སུ་གཏད། །ཆོས་ཉིད་རིག་པའི་གསལ་འདེབས་ཙམ་མ་གཏོགས། །བསྒོམ་བྱ་སྒོམ་,བྱེད་བློ་ཡི་འཛིན་སྟངས་དོར། །དགག་སྒྲུབ་མ་བྱེད་ཡིད་དཔྱོད་བྲལ་བར་ཞོག །འདི་,ནི་རྫོགས་པ་ཆེན་པོའི་གཅེས་གནད་ལགས༑ ༑ཐུན་མཚམས་ཀུན་ཏུ་ཚོགས་དྲུག་ལྷུག་,པར་སྤྱོད། །དུག་ལྔ་མི་སྤོང་རང་གྲོལ་ལམ་དུ་ཁྱེར། །ཡིད་དཔྱོད་འཛིན་སྟངས་ཐམས་,ཅད་ཅི་དགར་བོར། །ཉམས་ལ་མ་ཞེན་ཡང་ཡང་བཤིག་པ་གཅེས། །མདོར་ན་ད་,ལྟའི་རིག་པ་ཟང་ཀ་མ། །དུས་གསུམ་རྟོག་པས་མ་བསླད་བཞི་པའི་ཆ། །ཀ་,དག་རིག་སྟོང་ཆོས་ཟད་རྗེན་པ་འདི། །ཡིད་དཔྱོད་བྲལ་བར་མངོན་སུམ་ངོ་
P000010_v001_00158,འཕྲོད་ནས། །དེ་ཀ་ཀུན་བཟང་ཆོས་སྐུའི་དགོངས་པ་རུ། །ལེགས་པར་རྟོགས་ནས་གཅིག་,ཐོག་ཐག་བཅད་དེ། །གཟུང་འཛིན་རྟོག་ཚོགས་སྦྲུལ་མདུད་རང་གྲོལ་བཞིན། །གྲོལ་ཐོག་གདེང་,བཅའ་ལམ་འདིའི་ཁྱད་ཆོས་ལགས། །གཞན་ཡང་སྐྱེ་འཆི་བར་དོའི་ལམ་ཁྱེར་དང༌,། །མཐར་ཐུག་རླུང་སེམས་ཙམ་གྱི་ལྷ་སྐུ་ལས། །རབ་བརྒལ་ཟུང་འཇུག་ཡེ་ཤེས་,སྒྱུ་མའི་གར། །འཕོ་ཆེན་འཇའ་སྐུར་གྲོལ་བའི་ཟབ་ཁྱད་ཅན། །འོད་གསལ་མཐར་ཐུག་,ལྷུན་གྲུབ་ཐོད་རྒལ་སོགས། །ཀུན་མཁྱེན་ཡབ་སྲས་བརྒྱུད་པ་རིན་པོ་ཆེའི། །མན་ངག་,ཡང་བཅུད་བླ་མའི་ཞལ་ལུང་བཞིན། །ལེགས་པར་གོམས་པས་སྲིད་ལས་འདའ་ཐོབ་
P000010_v001_00159,མཛོད། །དེ་ལྟར་ཐབས་ཤེས་བསྐྱེད་རྫོགས་ཚོགས་གཉིས་ལམ། །ཟུང་དུ་འཇུག་པས་ཁམས་ཀྱི་,སྒྲིབ་བྱེད་ཚོགས། །རབ་བསལ་བྱང་ཆུབ་ཅེས་པའི་མིང་ཐོབ་ནས། །དཔག་མེད་ཡོན་ཏན་,ཕན་བདེའི་སྤྲིན་ཚོགས་ཅན། །རྟོག་མེད་ལྷུན་གྲུབ་ཕྲིན་ལས་རླབས་པོ་ཆེས། །དུས་རིང་,སྲིད་པར་འཁྱམས་པའི་འགྲོ་ཚོགས་རྣམས། །རང་བྱུང་གདོད་མའི་གཞི་ལ་དབུགས་འབྱིན་,མཛོད། །ཚུལ་འདི་ངེས་དོན་མདོ་རྒྱུད་མཐུན་པར་བཤད། །དེ་ལྟར་ལེགས་འདོམས་དབྱར་གྱི་,རྔ་སྒྲ་ཡིས༑ ༑འགྲོ་མང་བག་མེད་གཉིད་ལས་རབ་བཟློག་ནས། །དོན་མཐུན་རྨ་བྱ་,གཞོན་ནུ་དགའ་བའི་གར། །དོན་གཉིས་རྣམ་གྲོལ་མཁའ་ལ་བསྐྱོད་གྱུར་ཅིག །ཐོག་མར་
P000010_v001_00160,དགེ་བ་སྲིད་ལ་རྒྱབ་ཀྱིས་ཕྱོགས། །བར་དུ་དགེ་བ་ཞི་མཐར་ཞེན་པ་,མེད། །ཐ་མར་དགེ་བ་བྲལ་འབྲས་གཞི་ལ་རྫོགས། །དུས་གསུམ་དགེ་བའི་བཀྲ་ཤིས་,མཆོག་སྩོལ་ཅིག །དེ་སྐད་འདྲིས་པའི་གྲོགས་ཀྱིས་བསྐུལ་བའི་ངོར། །གཞན་ཕན་ལྷག་བསམ་,བཟང་པོས་མཚམས་སྦྱར་ནས༑ ༑པདྨ་རྣམ་པར་རྒྱལ་བས་བྲིས་པ་སྟེ། །དགེ་བས་འགྲོ་,ལ་ལམ་བཟང་སྣང་གྱུར་ཅིག །ཅེས་པ་འདི་སྔ་སོར་གཞོན་དུས་ཞིག་ལ་,བྲིས་པ་ལ་མཇུག་ནས་ཅུང་མ་ཚང་བ་སླར་ཁ་བཀང་སྟེ་བདེ་,མཆོག་བཀྲ་ཤིས་དགེ་འཕེལ་གྱི་དབེན་སྤྱིལ་དུ་བྲིས་པ་དགེ། །།༄༅། །བྱང་ཆུབ་ཀྱི་
P000010_v001_00161,སེམས་བསྒོམ་པའི་རིམ་པ་བདག་འཛིན་འཇོམས་པའི་སྨན་ཆེན་ཞེས་བྱ་བ་,བཞུགས་སོ། །ན་མོ་གུ་རུ་བུདྡྷཱ་བོ་དྷི་ས་ཏྭ་ཡ། ཡེ་ནས་རྣམ་གྲོལ་,མཆོག་བརྙེས་ཀྱང༌། །སྙིང་རྗེས་སྲིད་པ་ཉེར་བཟུང་ནས། །འཁོར་བ་དོང་སྤྲུགས་མཛད་,པ་ཡི། །བླ་མ་རྣམས་ལ་ཕྱག་འཚལ་ནས༑ ༑སྲས་བཅས་རྒྱལ་རྣམས་བགྲོད་གཅིག་གཞི། །ཐེག་,པ་ཆེན་པོའི་ལམ་གྱི་བཅུད། །བྱང་ཆུབ་སེམས་ཀྱི་སྨན་ཆེན་གྱིས། །བདག་འཛིན་གཞིལ་,ཚུལ་མདོ་ཙམ་བརྗོད། །འདིར་སྣང་ཞེན་པའི་ཐང་ཆེན་དུ། །ཉོན་མོངས་དགྲ་ཡིས་མཐའ་,བསྐོར་ནས། །དགེ་བའི་ནོར་མཆོག་འཕྲོག་ཉེ་བའི། །དགོས་པའི་དུས་དེར་དྲན་པར་བྱ། །ཐོག་
P000010_v001_00162,མ་མེད་པའི་དུས་ཀྱི་དབྱིངས༑ ༑ཆོས་རྣམས་ཀུན་གྱི་གནས་ཡིན་ཏེ། །འདི་ཡོད་པས་,ན་འགྲོ་ཀུན་དང༌། །མྱ་ངན་འདས་པ་ཐོབ་པ་ཡིན། །ཇི་ལྟར་ས་ཡི་,ནང་ན་ཆུ། །དྲི་མ་མེད་པར་གནས་པ་ལྟར། །དེ་བཞིན་ཉོན་མོངས་ནང་ན་,ཡང༌། །ཡེ་ཤེས་ཆེན་པོ་རྣམ་པར་གནས། །སྟོང་པ་ཉིད་ནི་སྟོན་པའི་མདོ། །རྒྱལ་,བས་ཇི་སྙེད་གསུངས་པ་གང༌། །དེ་དག་ཀུན་གྱིས་ཉོན་མོངས་ལྡོག །ཁམས་དེ་,ཉམས་པར་བྱེད་མ་ཡིན། །ཟབ་ཞི་སྤྲོས་བྲལ་དེ་བཞིན་ཉིད། །འོད་གསལ་འདུས་མ་,བྱས་པའི་དབྱིངས༑ ༑མ་སྐྱེས་མི་འགག་གཟོད་ནས་ཞི། །རང་བཞིན་མྱ་ངན་འདས་པ་
P000010_v001_00163,ནི། །དེ་བཞིན་གཤེགས་པའི་སྙིང་པོ་སྟེ། །ཏིལ་ལ་མར་གྱིས་ཁྱབ་པ་བཞིན། །འགྲོ་ལ་,སེམས་ཀྱི་ཆོས་ཉིད་དུ༑ ༑འབྲལ་མེད་ཡེ་ནས་གནས་མོད་ཀྱི། །དབུལ་པོའི་ཁྱིམ་གྱི་,གཏེར་བཞིན་དུ། །མ་རྟོགས་གཟུང་འཛིན་འཁྲུལ་བས་བསྒྲིབས། །བག་ཆགས་གསུམ་གྱི་སྦུབས་སུ་,འཐུམ། །ལས་ཉོན་སྡུག་བསྔལ་ཆར་བཞིན་འབབས། །མེད་སྣང་སྲིད་པའི་ཐང་ཆེན་དུ། །དུས་རིང་,ཐོག་མ་མེད་ནས་འཕྱན། །ཀྱེ་མའོ་མ་རིག་ལས་ཀྱི་མཐུ། །དེ་ཕྱིར་མཚན་ལྡན་,བླ་མ་ཡི། །ཞབས་ཀྱི་པདྨོར་ལེགས་བཏུད་ནས། །གདམས་ཟབ་བདུད་རྩིའི་ཆུ་བོ་ཡིས། །བདག་,འཛིན་དྲི་མ་འཁྲུད་པར་འོས། །ཤིན་ཏུ་རྙེད་དཀའ་དོན་ཆེ་བའི། །དལ་འབྱོར་ལན་
P000010_v001_00164,གཅིག་ཐོབ་དུས་འདིར༑ ༑མནོག་ཆུང་ཚེ་འདིར་མ་ཞེན་པར། །དབེན་པར་རང་རྒྱུད་འདུལ་,ན་ལེགས། །མི་རྟག་སྒྱུ་མའི་སྤྲིན་རུམ་ན། །ཚེ་སྲོག་གློག་གི་གར་མཁན་གཡོ། །སང་,ཙམ་མི་འཆིའི་གདེང་མེད་པས། །ངེས་པར་འཆི་ཆོས་སྒྲུབ་པར་རིགས། །སྲིད་པའི་བརྩོན་,རར་ཐོག་མེད་ནས། །རྣམ་གསུམ་སྡུག་བསྔལ་ཆད་པས་མནར། །ད་དུང་མི་སྐྱོ་སྙིང་,རུལ་བོ། །བདེ་ཆེན་བཙན་ས་པའཛིན་རེ་རན། །བདེ་སྡུག་ལས་ཀྱིས་སྤྲུལ་པ་སྟེ། །ལས་,འབྲས་མི་བསླུ་རྒྱལ་གསུང་མཛོད༑ ༑ཤེས་ནས་དཀར་ནག་འཇུག་ལྡོག་གི། །ལག་ལེན་ཞིབ་,མོར་སྤྱོད་པ་གཅེས། །མཚན་ཐོས་ཙམ་གྱིས་སྲིད་པ་ཡི། །གྲོང་ཁྱེར་ཧྲུལ་པོར་བྱེད་
P000010_v001_00165,ནུས་པའི། །བླ་ན་མེད་པའི་དཀོན་མཆོག་གསུམ༑ ༑བསླུ་མེད་སྐྱབས་ཀྱི་སྙིང་པོར་ཟུངས། །ཐོག་,མེད་དྲིན་གྱིས་བསྐྱངས་པའི་མ། །སྡུག་བསྔལ་སྲིད་མཚོར་ཡལ་བོར་ནས། །གཅིག་པུར་ཞི་,བདེ་དོན་གཉེར་བའི། །བློ་ལས་ཁྲེལ་བོར་སྲིད་ན་སུ། །བློ་མཆོག་མངའ་བ་སྲས་,བཅས་ཀྱིས། །གྲངས་མེད་བསྐལ་པར་ཤེས་རབ་མཐུས། །ལེགས་བརྟགས་རིན་ཆེན་བྱང་ཆུབ་སེམས། འདི་,ཉིད་འབའ་ཞིག་ཕན་པར་གཟིགས༑ ༑དེ་སླད་ལམ་མཐར་ཕྱིན་ཀུན་ཀྱང༌། །ལམ་འདི་,ཉིད་ལ་བརྟེན་ནས་ནི། །དོན་གཉིས་ནོར་བུའི་གཏེར་ཁ་འབྱེད། །དེ་ལས་དཔང་པོ་,གཞན་ཅི་དགོས། །དེ་སླད་སྲོལ་གཉིས་གང་རུང་ལས། །སྨོན་འཇུག་བྱང་ཆུབ་སེམས་བསྐྱེད་
P000010_v001_00166,ནས། །བསླབ་བྱ་རྒྱས་བསྡུས་སྤྱི་བྱེ་བྲག༑ ཤེས་ནས་ལག་ཏུ་ལོན་པ་གཅེས། །ཐུབ་པས་,གཞན་དོན་མཛད་པ་དང༌། །འོ་སྐོལ་རང་དོན་སེམས་པ་ཡི། །ཁྱད་པར་ལྟོས་,ལ་སྲོག་ཕྱིར་ཡང༌། །བྱང་ཆུབ་སེམས་མཆོག་བཏང་མི་བྱ། །རྒྱལ་སྲས་སྤྱོད་པ་,རྒྱ་མཚོ་ཡི། །རྩ་བ་འདི་ལ་ཐུག་པའི་ཕྱིར། །བསླབ་པ་ཀུན་གྱི་མདོ་འགག་,སྟེ། །ཐེག་ཆེན་ལམ་རྩར་ཤེས་པར་བྱོས། །འདི་ཡོད་ཡང་དག་ལམ་དུ་འགྲོ། །ཅི་བྱེད་,དགེ་བ་འབའ་ཞིག་འབྱུང༌། །ལུང་མ་བསྟན་ཡང་དགེ་བར་འགྱུར། །རྣམ་གྲོལ་ལམ་,ལས་ཕྱིར་ལྡོག་མིན། །འདི་མེད་ཅི་བྱེད་དམན་པའི་ལམ། །དགེ་བཅུ་སྤྱད་ཀྱང་སྲིད་
P000010_v001_00167,པའི་རྒྱུ༑ ༑ལུང་མ་བསྟན་སོགས་སྨོས་ཅི་དགོས། །ཇི་ལྟར་བྱས་ཀྱང་སྡུག་བསྔལ་ཉིད། །དེ་,ཕྱིར་དྲན་ཤེས་བག་ཡོད་པས། །ཡང་ཡང་རང་གི་རྒྱུད་རྟོག་ལ། །ཡན་ལག་གཞན་,ཀུན་ཉམས་ཀྱང་སླའི། །སེམས་ནི་དེ་ལྟ་མ་ཡིན་ནོ། །སྲས་བཅས་རྒྱལ་རྣམ་མཁྱེན་,གསོལ་ནས། །འགྲོ་སྒྲོལ་དམ་བཅའི་གོ་བགོས་ཏེ། །ལྷར་བཅས་སྐྱེ་དགུ་དགའ་བསྐྱེད་ན། །དེ་,བསླུས་འགྲོ་བ་ཅིར་འགྱུར་སོམས། །སྦྲང་བུ་ཤ་སྦྲང་ལ་སོགས་ཀྱང༌། །བརྩོན་པས་,བྱང་ཆུབ་ཐོབ་གསུངས་ན༑ ༑བདག་ལྟ་རིགས་ཀྱི་མིར་སྐྱེས་པ། །ཅི་ཕྱིར་ཞུམ་པ་,དང་དུ་བླང༌། །གོམས་ན་སླ་བར་མི་འགྱུར་བའི། །དངོས་དེ་འགའ་ཡང་ཡོད་
P000010_v001_00168,མིན་ཕྱིར། །ཡང་ཡང་བརྩོན་པ་བརྒྱ་ཕྲག་གིས། །རང་གི་སེམས་ནི་འདུལ་བར་བྱ། །ཅུང་,ཟད་ཉེས་པར་བྱས་མིན་པར། །ཐོག་མེད་དུས་ནས་བདག་འཛིན་པའི། །དགྲ་འདི་བདག་,སྙིང་ལ་གནས་ཏེ། །འཇིགས་རུང་སྲིད་པའི་བཙོན་རར་བཅུག །ཉེས་བརྒྱའི་གནོད་པ་ཀུན་,སྤངས་ཀྱང༌། །ད་དུང་འཁོན་འགྲས་མི་འཚོལ་བར། །དེར་བློ་གཏོད་ཅིང་དེ་དབང་,གཏོང༌། །འདི་ལས་ཕུང་དང་འཁྲུལ་ཚབས་ཅི། །གནས་མིན་བཟོད་པ་སྨད་པའི་གནས། །ད་,ནི་རྒྱབ་རྟེན་དཀོན་མཆོག་ཁྱེར། ངེས་འབྱུང་གཙང་མའི་རྟ་ཞོན་ལ། །ཚད་མེད་བཞི་,ཡི་གོ་བགོས་ཏེ། །ཕར་ཕྱིན་དྲུག་གི་དམག་བསྐུལ་ནས། །སྟོང་ཉིད་སྙིང་རྗེའི་མཚོན་
P000010_v001_00169,རྣོན་གྱིས། །དགྲ་འདི་དེ་རིང་གཞོམ་པར་བྱ། །གལ་ཏེ་དགྲ་འདི་མ་ཆོམ་ན། །ད་,དུང་མནར་མེད་ལ་སོགས་པའི། །མི་བཟད་འཇིགས་པ་སྐྱེད་བྱེད་པས། །སེམས་ཤེས་སུ་,ཞིག་བག་སྐྱེད་འདུག །འདི་ཡི་རང་བཞིན་ཅི་ལྟ་བུ། །གང་དུ་གནས་ཤིང་གང་,དུ་འགྲོ༑ ༑བརྟགས་ན་ཅུང་ཟད་མེད་དེའི་ཕྱིར། །དགྲ་དེ་ད་ལྟ་ཐུལ་གྱུར་ན། །ཕྱིས་,ནས་འགའ་ཡང་ལྡང་མི་འགྱུར། །སྔོན་གྱི་མི་མཆོག་དཔའ་རྣམས་ཀྱང༌། །འདི་ལས་,རྒྱལ་ནས་བདེ་བར་གཤེགས༑ ༑དེ་ཚུལ་ཁེ་ཉེན་ཤེས་བྱས་ནས། དགྲ་མགོ་ཡན་པར་,མི་བཏང་བ། །མཁས་པའི་ནང་ནས་མཁས་པ་སྟེ། །མཛངས་པའི་ནང་ནས་མཛངས་པ་
P000010_v001_00170,མཆོག །དཔའ་བོའི་ནང་ནས་དཔའ་ཆེན་ཡིན། །དེ་མཉམ་མདོ་ཅན་སུ་ཞིག་ཡོད། །རྒྱལ་བ་,ཐབས་ལ་མཁས་པ་ཡིས༑ ༑གང་འདུལ་གདུལ་བྱའི་བློར་འཚམ་པའི། །ཆོས་སྒོ་བརྒྱད་ཁྲི་,བཞི་སྟོང་བསྟན། །ཀུན་ཀྱང་བདག་འཛིན་འདུལ་བར་གཅིག །དེ་ཡང་བློ་སྟོབས་ཆེ་ཆུང་,གིས། །ཉོན་མོངས་སྤངས་བསྒྱུར་ཁྱེར་གསུམ་པོ། །གནད་ཀྱི་སྙིང་པོ་མདོར་བསྡུ་ན། །བྱང་ཆུབ་,སེམས་མཆོག་བསྒོམ་ལ་འདུ། །ཅི་ཕྱིར་ཞེ་ན་སྲིད་པ་ཡི། །འདུ་བྱེད་རྣམ་རྟོག་,རང་ཁ་མ། །ཁ་ཡན་མི་བཏང་དྲན་པས་བཟུང༌། །སྔོན་གྱི་འཁོན་རྣམས་དྲན་,བྱས་ནས། །གཉེན་པོའི་དཔུང་གིས་འཇོམས་བྱེད་པ། །འདི་ནི་ཉོན་མོངས་སྤོང་བ་ཡིན། །དེ་
P000010_v001_00171,ནས་ཀུན་རྫོབ་སེམས་བསྐྱེད་ཀྱིས། །ཡུལ་གསུམ་དུག་གསུམ་དགེ་རྩ་གསུམ། །སྤྱོད་ཡུལ་ཡོངས་,སུ་དག་པ་ཡིས། །ལྕགས་ཁམས་གསེར་འགྱུར་རྩིས་བཞིན་བསྒྱུར། །དེ་རྗེས་དོན་དམ་སེམས་,བསྐྱེད་ཀྱིས། །གང་ཤར་ཆོས་སྐུའི་རོལ་པར་སྦྱངས། །ཤར་གྲོལ་འཛིན་མེད་གཉུག་མའི་གཤིས། །སྤང་,བླང་རོ་མཉམ་ཆེན་པོར་ཁྱེར། །དེ་ཡང་ཐབས་དང་ཤེས་རབ་ཚུལ། །ཡེ་ནས་འདུ་,འབྲལ་མེད་པའི་དོན། །སྟོང་ཉིད་སྙིང་རྗེའི་སྙིང་པོ་ཅན། །ལམ་དུ་ཁྱེར་མོད་དང་,པོ་པས། །རིམ་གྱིས་གོམས་པ་བརྟན་པའི་ཕྱིར། །ཐོག་མར་ཀུན་རྫོབ་བྱང་སེམས་བསྒོམ། །དེ་,ཡང་མར་ཤེས་དྲིན་དྲན་དང༌། །དྲིན་གཟོའི་སེམས་ལས་བྱམས་སོགས་ཀྱི། །ཚད་མེད་
P000010_v001_00172,སྤྱི་དང་ཁྱད་པར་དུ༑ ༑རྨད་བྱུང་སྙིང་རྗེ་ཆེན་པོའི་ཚུལ། །སྐྱེ་བར་སླ་དང་,དཀའ་བ་དང༌། །བར་མ་ལ་སོགས་རིམ་བཞིན་དུ། །ཐབས་ཚུལ་དུ་མས་གོམས་,བྱས་པས། །ངེས་པར་ཕྱོགས་རེར་མ་སོང་བའི༑ ༑བདག་དང་འགྲོ་ཀུན་བདེ་ཐོབ་དང༌,། །སྡུག་བསྔལ་སྤང་འདོད་བློ་མཉམ་ཚེ། །བདག་བས་གཞན་གཅེས་གོམས་པའི་ཕྱིར། །བདག་གཞན་,བརྗེ་བའི་དམིགས་པ་རྣམས། །གནད་དུ་དྲིལ་ནས་རྒྱུད་ལ་སྦྱར། །སྐབས་སུ་རླུང་གི་,རྟ་ལའང་བསྐྱོན། །ལོ་ཟླ་ཞག་དུས་ཚོད་ཀྱིས་མིན༑ ༑མྱོང་བ་ནང་ནས་སྐྱེས་མིན་,བརྟག །ཁྱབ་དང་གཏིང་འབྱོར་ཀུན་ལ་གཅེས། །དེ་ཡི་མི་མཐུན་ཕྱོགས་ཞི་ཞིང༌། །མཐུན་
P000010_v001_00173,རྐྱེན་ཡིད་བཞིན་འབྱོར་སླད་དུ། །སྒྲིབ་སྦྱོང་ཚོགས་བསགས་ཅི་ནུས་དང༌། །སྐབས་སུ་,བླ་མ་དཀོན་མཆོག་ལ། །རེ་དོགས་འགོག་པའི་གསོལ་འདེབས་བྱ། །རང་ཉིད་བདེ་སྐྱིད་,ཆོས་འཕེལ་ལམ། །བདེ་འདོད་རྟོག་པ་ནམ་བྱུང་ཚེ། །དེ་རྒྱུ་དགེ་ལས་འབྱུང་རིགས་,ནས། །རྟག་ཏུ་བརྩོན་པའི་དཔུང་བསྐྱེད་ཅིང༌། །དེ་ཡང་ཕངས་མེད་འགྲོ་ལ་བསྔོ། །འགྲོ་,ཀུན་བདེ་དགེས་འཚོ་བར་སྨོན། །གཞན་དག་དེ་ཚུལ་སྤྱོད་མཐོང་ན༑ ༑དེ་ལ་སྡང་,དང་ཕྲག་དོག་སྤོངས། །སྙིང་ནས་དགའ་བས་ཡི་རང་ཞིང༌། །ཀུན་ཀྱང་དེ་འདྲར་,འགྱུར་བར་སྨོན། །རང་ལ་མི་འདོད་བྱུང་བའམ། །སྡུག་བསྔལ་སྤང་འདོད་བློ་བྱུང་ཚེ༑ ༑དེ་
P000010_v001_00174,རྒྱུ་སྡིག་པ་སྤོང་དགོས་བརྡར། །ཤེས་ནས་སྟོབས་བཞིར་དྲིལ་བ་དང༌། །ལེ་ལན་,བདག་འཛིན་ཐོག་ཏུ་བདའ། །མཐའ་ཀླས་འགྲོ་ཀུན་སྡུག་བསྔལ་གྱི། །རྒྱུ་རྐྱེན་འབྲས་བུས་,ཉམས་ཉེས་པ། །དེ་ཀུན་རང་གི་ཐོག་ཏུ་སྨིན། །ཀུན་ཀྱང་སྡིག་སྡུག་བྲལ་བར་,སྨོན། །ཁྱད་པར་ཉོན་མོངས་དུག་ལྔ་དང༌། །ཆོས་བརྒྱད་རྟོག་པ་གང་སྐྱེས་ཀྱང༌,། །དེ་ཚེ་དྲན་པས་ཙིར་གྱིས་བཟུང༌། །སྔོན་གྱི་འཁོན་རྣམས་དྲན་བྱས་ནས། །བདག་,འཛིན་འདུལ་བའི་དམིགས་པའི་སྒོ། །འགྲོ་བ་སྤྱི་དང་ཁྱད་པར་དུ། །ཆོས་མཛད་ཡོངས་,ཀྱི་ཐུགས་དམ་ལ། །བར་གཅོད་བདག་འཛིན་ཉོན་མོངས་དང༌། །དེས་བསྐྱེད་མི་མཐུན་
P000010_v001_00175,འགལ་རྐྱེན་རིགས། །འུབ་ཀྱིས་བསྡུས་ནས་རང་རྒྱུད་ཀྱི། །བདག་འཛིན་ལ་བསྟིམ་ཕུང་བྱེད་,འདི། །དེ་རིང་ཉིད་དུ་བརླག་གོ་སྙམ། །སྤོང་སེམས་ཞེ་དམ་བརྟན་པོ་དང༌། །གཉེན་,པོའི་བཟློག་སྒོམ་གནད་དུ་དྲིལ། །དེ་ཡང་སྦྱོར་རྗེས་འཕེན་པ་གཙོ། །ཀུན་ཀྱང་མངོན་,ཚན་ཆུང་ངུུ་ལ། །ས་ཆོད་ཆེ་བར་བྱ་བ་གནད༑ ༑དེ་ནི་ཀུན་རྫོབ་བློ་,སྦྱོང་སྟེ། །སེམས་ཅན་ཀླད་ནད་བསལ་འདོད་ཙམ། །ཕན་ཡོན་དཔག་མེད་ལེགས་གསུངས་ན། །ཡིད་,ཅན་ཀུན་གྱི་སྡུག་བསྔལ་རིགས། །འཐའ་དག་བསལ་འདོད་སྨོས་ཅི་དགོས། །དེ་གོམས་དོན་,དམ་སེམས་བསྐྱེད་ནི། །འདི་ལྟར་སྣང་བརྟག་ཕྱི་ནང་ཆོས། །ཀུན་ཀྱང་རྨི་ལམ་སྒྱུ་
P000010_v001_00176,མ་བཞིན། །སྔོན་མེད་ཕྱིས་མེད་བར་འདི་རུ། །རྟེན་ཅིང་འབྲེལ་འབྱུང་ཚུལ་དུ་སྣང༌,། །སྣང་ཡང་བདེན་པས་གདོད་ནས་སྟོང༌། །ངོ་བོ་ཉིད་མེད་གནས་མེད་པ། །རང་,བཞིན་སྐུ་དང་ཡེ་ཤེས་ཉིད། །ཇི་ལྟར་སྔར་བཞིན་ཕྱིས་དེ་བཞིན། །འགྱུར་བ་མེད་,པ་ཆོས་ཉིད་དོ། །དེ་ལྟར་མ་ཤེས་བྱིས་པ་རྣམས། །ཨ་འཐས་བདེན་འཛིན་དངོས་,པོར་ཞེན། །དེར་བརྟེན་ཆགས་སྡང་ལུ་གུ་རྒྱུད། །མེད་སྣང་སྲིད་པར་འོ་རེ་བརྒྱལ། །རྩ་,བ་མ་རིག་བདག་འཛིན་མཐུ། །དེ་གོམས་སྲིད་པར་འདུ་བྱེད་ཉིད། །དེས་ན་ཐར་,པ་དོན་གཉེར་བའི༑ ༑སྐལ་བཟང་རྣམས་ཀྱིས་ཐོག་མ་རུ། །ལུང་དང་བླ་མའི་མན་
P000010_v001_00177,ངག་བཞིན། །བདག་མེད་གཉིས་ལ་གོམས་འདྲིས་བྱ། །དེ་ལ་གང་ཟག་བདག་འཛིན་ནི། །འཇིག་,ཚོགས་ཕུང་པོ་ལྔ་འདི་ལ། །ཕྱིན་ཅི་ལོག་ཏུ་ཞེན་པ་ཡིས། །ངའོ་སྙམ་དུ་,འཛིན་པ་སྟེ། །འདི་ལ་ཕུང་པོ་ལྔའི་ཚོགས་པ། །དུ་མ་ཉིད་དང་མི་རྟག་,པ། །གློག་དང་འབབ་ཆུ་མར་མེ་བཞིན། །ལེགས་པར་བརྟགས་ཏེ་བཙལ་བྱས་ན། །ཐག་པ་,ཉིད་ལ་སྦྲུལ་མཐོང་བཞིན། །ཕྱིན་ཅི་ལོག་ཏུ་འཁྲུལ་བ་ལས། །རང་བཞིན་ངོ་བོས་,གྲུབ་པ་མེད། །ཆོས་བདག་གཟུང་འཛིན་མཚན་རྟོག་སྟེ། །ཞེན་ཡུལ་ཕྱི་ནང་ཆོས་ཀུན་,ཀྱང༌། །བག་ཆགས་འཁྲུལ་བའི་སྣང་བ་སྟེ། །སྐྲ་ཤད་ཆུ་ཟླ་མིག་ཡོལ་ཚུལ། །མ་
P000010_v001_00178,བརྟགས་ཉམས་དགའ་བརྟགས་ན་དབེན། །རྡུལ་དང་སྐད་ཅིག་ལ་སོགས་པ། །འདི་ཞེས་མཚན་,མར་གྲུབ་པ་མེད། །དེས་ན་གཟུང་འཛིན་གང་དུ་ཡང༌། །གྲུབ་པ་མེད་པར་,ངེས་བྱ་སྟེ། །དཔྱད་པའི་འཁོར་ལོ་བར་མེད་བསྐོར། །བདག་མེད་གཉིས་ལ་ངེས་ཤེས་,བསྐྱེད༑ ༑ནམ་ཞིག་རྟེན་འབྱུང་སྒྱུ་མ་དང༌། །ཁས་ལེན་བྲལ་བའི་སྟོང་པ་ཡི། །བདེན་,གཉིས་རེས་འཇོག་ཅན་མིན་པར། །ཟུང་དུ་འཇུག་པར་ངེས་རྙེད་ནས། །སྣང་སྟོང་ཕྱོགས་,རེར་ཁས་ལེན་པའི། །ཡུལ་གྱི་འཛིན་སྟངས་ཀུན་ཞིག་ན། །དེ་ཚེ་དཔྱད་པ་རྫོགས་,ཟིན་པས། །རྗེས་དཔག་སྤྲོས་པས་ཅི་ཞིག་བྱ། །སྟོང་ཉིད་ལྟ་ཀུན་གཉེན་པོ་སྟེ། །གལ་
P000010_v001_00179,ཏེ་དེ་ལ་ཞེན་གྱུར་ན། །བཤལ་སྨན་དུག་ཏུ་སོང་བ་བཞིན། །གསོར་མི་རུང་,བ་ཉིད་དུ་གསུངས། །དེ་ཕྱིར་རྩུབ་ཤིང་མེ་བཞིན་དུ། །གཉེན་པོ་ཉིད་ཀྱང་རང་,སར་གཞིག །ཡེ་ནས་གནས་པའི་ཆོས་ཉིད་བབས། །སྟོང་མཚན་སྨོན་པ་མེད་པའི་སྒོ། །གནས་,ལུགས་རྣམ་ཐར་གསུམ་ལྡན་དབྱིངས། །མ་བཅོས་གཉུག་མའི་ངང་དུ་ཀློད། །དེ་ཚེ་སེམས་,དང་སེམས་བྱུང་གི། །སྤྲོས་པ་དབྱིངས་སུ་ཞི་བ་ཡི། །འོད་གསལ་བདེ་གཤེགས་སྙིང་,པོའི་ཁམས། །ངོ་བོ་སྟོང་པས་རྟག་མཐའ་གྲོལ། །རང་བཞིན་གསལ་བས་ཆད་མུ་སངས། །གཉིས་,སུ་བརྟགས་ཀྱང་གཉིས་འཛིན་གྱི། །མཚན་མ་རང་སར་གྲོལ་བའི་གཤིས། །བསམ་བརྗོད་ལས་
P000010_v001_00180,འདས་ཡེ་ཤེས་ཡུལ། །རང་བཞིན་འདུས་མ་བྱས་པ་ནི། །རྡོ་རྗེ་ནམ་མཁའི་དཀྱིལ་,ལྟ་བུར། །མཐོང་མེད་ཚུལ་གྱིས་མཐོང་བ་ལ། །ཆོས་དབྱིངས་མཐོང་ཞེས་མིང་དུ་བཏགས། །འདི་,ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཡང་དག་ཉིད་,ལ་ཡང་དག་བལྟ། །ཡང་དག་མཐོང་ན་རྣམ་པར་གྲོལ། །གང་ཚེ་དངོས་དང་དངོས་,མེད་དག །བློ་ཡི་མདུན་དུ་མི་གནས་པ། །དེ་ཚེ་རྣམ་པ་གཞན་མེད་པས། །དམིགས་,པ་མེད་པར་རབ་ཏུ་ཞི། །གནད་འདི་མ་རྟོགས་སྡུག་བཙིར་གྱིས། །སེམས་འཛིན་སྐོ་,ཙེ་སྐོར་རྩེཞི་གནས་དང༌། །ཡིད་དཔྱོད་རྒྱས་གདབ་ལྷག་མཐོང་མིན། །ཆོས་ཉིད་བསམ་
P000010_v001_00181,མི་ཁྱབ་པ་ལ། །བློ་ཡང་སྤྲོས་པ་བྲལ་ཚུལ་དུ། །ལེགས་མཐོང་དཔེ་ཡི་ཡེ་,ཤེས་ཏེ། །དེ་ལས་དོན་གྱི་ཡེ་ཤེས་མཆོག །ཟུང་འཇུག་འཕགས་པའི་སྤྱོད་ཡུལ་ཆེ། །འདྲེན་,པར་བྱེད་གང་ལྷག་མཐོང་དང༌། །དེའི་ངང་གནས་པ་ཞི་གནས་ཏེ། །ཡེ་ནས་,འབྲལ་མེད་ཟུང་འཇུག་དོན༑ ༑བླ་མའི་མན་ངག་མཐུ་ཡིས་རྟོགས། །མྱོང་ཞེན་ཅན་གྱི་,བདེ་གསལ་དང༌། །མི་རྟོག་ལ་སོགས་ཅི་ཤར་ཡང༌། །ཐམས་ཅད་ཉམས་ཀྱི་,བསླུ་བྲིད་དེ། །ཞེན་ན་སྲིད་པར་འདུ་བྱེད་ཉིད༑ ༑ཁམས་གསུམ་ས་ལས་འདའ་མི་,ནུས། །དེ་སླད་ཞེན་འཛིན་བྲལ་བའི་ངང༌། །མ་བཅོས་རང་བབས་འཇོག་མཁས་པས། །བལྟ་
P000010_v001_00182,བྱ་རྟོགས་བྱེད་རྟོགས་པ་གསུམ། །དབྱེར་མེད་ཆུ་ལ་ཆུ་བཞག་བཞིན། །སྨ་བསམ་བརྗོད་,པ་ལས་འདས་གཤིས། །ངེས་དོན་ཤེས་རབ་ཕ་རོལ་ཕྱིན། །སོ་སོ་རང་གིས་རིག་,བྱ་བ། །དེ་དོན་ཁོང་དུ་ཆུབ་པ་གཅེས། །མདོར་ན་མགོན་པོ་ཨ་ཏི་ཤས། །དོན་,དམ་ཐ་དད་མེད་ཚུལ་གྱིས། །ཆོས་ཅན་མེད་ཅིང་ཆོས་ཉིད་མེད། །སྟོང་པ་ཉིད་,ལ་ཐ་དད་ནི། །ཅུང་ཟད་ཡོད་པ་མ་ཡིན་ཏེ། །རྟོགས་མེད་ཚུལ་གྱིས་རྟོགས་,པས་ན། །སྟོང་ཉིད་མཐོང་གིས་ཐ་སྙད་གདགས། །མ་མཐོང་བ་ཉིད་དེ་མཐོང་བར། །ཤིན་,ཏུ་ཟབ་པའི་མདོ་ལས་གསུངས། །དེ་ལ་མཐོང་བྱ་མཐོང་བྱེད་མེད། །ཐོག་མ་ཐ་
P000010_v001_00183,མ་མེད་ཞི་བ། །དངོས་དང་དངོས་མེད་རྣམ་པར་སྤོངས། །རྣམ་པར་རྟོག་མེད་དམིགས་,པ་བྲལ། །འགག་པ་མེད་པ་གནས་མེད་པ། །འགྲོ་འོང་མེད་ཅིང་དཔེ་དང་བྲལ། །བརྗོད་,དུ་མེད་པ་བལྟར་མེད་པ། །འགྱུར་བ་མེད་པ་འདུས་མ་བྱས། །རྣལ་འབྱོར་པ་,ཡིས་དེ་རྟོགས་ན། །ཉོན་མོངས་ཤེས་བྱའི་སྒྲིབ་པ་སྤོང༌། །དེ་སྐད་བདེན་གཉིས་,འཇུག་ལས་གསུངས། །མཐར་ཐུག་ཟབ་མོ་བརྒྱད་ལྡན་གྱི༑ ༑རྟོགས་རིགས་མདོ་ལས་གང་བཤད་,པ། །དེ་ཀུན་རྫོགས་པ་ཆེན་པོ་ཡི། །ངོ་སྤྲོད་ཉིད་ལ་གཞོལ་ཞིང་འབབས། །འདི་ནི་,བླ་མའི་བྱིན་རླབས་ཀྱིས། །དོན་བརྒྱུད་ཐོབ་པ་མ་གཏོགས་པ༑ ༑ཕལ་དང་ཕལ་གྱི་
P000010_v001_00184,སྤྱོད་ཡུལ་མིན། །རྟོག་དཔྱོད་མཁན་གྱིས་མྱོང་མི་འགྱུར། །རང་བྱུང་རྣམས་ཀྱི་དོན་དམ་,ནི། །དད་པ་ཉིད་ཀྱིས་རྟོགས་བྱར་གསུངས། །དེ་ཕྱིར་བླ་མ་ཆོས་སྐུ་རུ། །བལྟ་བའི་,མོས་གུས་སྲོག་བཟུང་ནས། །མ་བཅོས་གཉུག་མར་ཀློད་མཛོད་དང༌། །འདི་དོན་རྟོགས་,པར་འགྱུར་བ་ཡིན། །གནད་འདི་རྟོགས་པར་མ་གྱུར་ན། །ཕྱི་རོལ་རྒོལ་བ་མི་,འཇུག་པའི༑ ༑བློ་གཏད་ཙམ་ལ་ཡིད་འཆའ་ནས། །ཁས་ལེན་མེད་པར་སྨྲ་བ་དང༌,། །མེད་དགག་ཙམ་གྱི་སྟོང་འཛིན་གྱིས། །དབུ་མའི་མཚན་ཉིད་རིགས་མ་ཡིན། །གལ་ཏེ་,རྟག་པ་ཐེར་ཟུག་ན༑ ༑གྲུབ་མཐའི་འཛིན་སྟངས་མ་ཞིག་ན། །དེ་ཡང་དབུ་མའི་
P000010_v001_00185,ཚུལ་ལས་རིང༌། །བློ་བྲལ་འཛིན་མེད་གཅེས་སོ་ཨང༌། །དོན་འདི་མ་རྟོགས་,སྒོམ་ཆེན་ལ། །སྒོམ་གྱི་མུ་གེ་བྱུང་གིས་དོགས༑ ༑སྡུག་བཙིར་བྱས་པས་ཅི་ལ་,ཕན། །སྐྱེ་འགག་གྲངས་སུ་བཅད་པས་ཅི། །རྣམ་ཤེས་ལས་འདས་ཡེ་ཤེས་དང༌། །ཀུན་,གཞི་ལས་འདས་ཆོས་སྐུ་དང༌། །བློ་བྲལ་ཡིད་ལ་མི་བྱེད་སོགས། །ཕལ་གྱི་,རྣ་བར་མི་འཚམ་པ། །འདི་དོན་རེག་པ་མེད་དེས་ནོངས། །འོན་ཀྱང་མང་དུ་,སྨྲ་མི་བྱ། །འགྲོ་ཀུན་བདེ་གཤེགས་སྙིང་པོ་ཅན། །ཐམས་ཅད་སངས་རྒྱས་རྒྱུ་ཡིན་,པས། །ཀུན་ལ་དག་སྣང་སྦྱང་བ་དང༌། །ཀུན་ཀྱང་བཀའ་དྲིན་ཆེ་བར་སྒོམས། །རྗེས་
P000010_v001_00186,ཐོབ་འཁོར་གསུམ་རྟོག་བྲལ་བའི། །སྦྱིན་སོགས་ཕྱིན་དྲུག་སྤྱོད་པར་བསླབ། །ཀུན་ཀྱང་བྱང་,ཆུབ་ཆེན་པོ་བསྔོ། །ཚོགས་གཉིས་ཟུང་འབྲེལ་ལམ་བཟང་ལགས། །དེ་ལྟར་ཀུན་རྫོབ་དོན་,དམ་གཉིས། །ཡེ་ནས་འབྲལ་མེད་བྱང་ཆུབ་སེམས། །སྟོང་ཉིད་སྙིང་རྗེ་སྙིང་པོ་ཅན། །རྒྱལ་,བ་དགྱེས་པའི་ལམ་ཡིན་པས། །འདི་དོན་རྒྱུན་དུ་གོམས་མཛོད་དང༌། །རིང་མིན་,ཁམས་ཀྱི་སྒྲིབ་བྱང་ནས། །བྱང་ཆུབ་ཅེས་བྱའི་མིང་ཐོབ་སྟེ། །ཟག་མེད་ཡོན་ཏན་,མངོན་གྱུར་ནས། །རྟག་ཁྱབ་ལྷུབ་གྲུབ་ཕྲིན་ལས་ཀྱིས། །མཁའ་ཁྱབ་འགྲོ་བའི་མགོན་བྱེད་,འགྱུར། །དེ་སྐད་པདྨ་བི་ཛ་ཡིས། །བརྒྱུད་ལྡན་དམ་པའི་ཞལ་གྱི་ལུང༌། །བཏུང་ཞིང་
P000010_v001_00187,ཅུང་ཟད་ནང་དུ་ཡང༌། །བརྟགས་པས་ཕྱོགས་ཙམ་མྱོང་བའི་གཏམ། །མཆེད་གྲོགས་དམ་,པའི་གསུང་བསྐུལ་ངོར། །ཉུང་ངུའི་ངག་གིས་མདོ་ཙམ་བཤད། །དགེ་བས་སེམས་ཅན་ཐམས་,ཅད་ཀྱི། །རྒྱུད་ལ་བྱང་ཆུབ་སེམས་སྐྱེས་ནས། །དོན་དམ་བདེ་གཤེགས་སྙིང་པོ་ཡི། །རང་,ཞལ་སྒྲིབ་མེད་མཐོང་གྱུར་ཅིག། །།༄༅། །ངེས་འབྱུང་བསྐུལ་བའི་གླུ་དཔྱིད་ཀྱི་དབྱངས་སྙན།ན་,མོ་གུ་རུ། བསྐལ་མང་གོམས་པའི་ངེས་འབྱུང་ཤིང་རྟ་ཡིས་དྲངས་པས། །འཁོར་བསྒྱུར་,རྒྱལ་སྲིད་མཆིལ་མའི་ཐལ་བ་བཞིན་བོར་ནས། །དབེན་པར་བརྩོན་པའི་གོ་ཆས་,བདུད་བཞི་ཡི་དཔུང་བཅོམ། །བདུད་རྩིའི་བགོ་བཤལ་སྩལ་མཛད་ཐུབ་མཆོག་དེ་དྲན་
P000010_v001_00188,ནོ། །མགོན་པོ་གང་གི་རྗེས་ཞུགས་སྙིགས་དུས་ཀྱི་བཙུན་གཟུགས། །དམར་སེར་རྟགས་ཀྱིས་,སྤུད་ཀྱང་ངེས་འབྱུང་གི་རླན་བྲལ། །ཅི་བྱེད་ཚེ་འདིའི་འདུན་མ་སྐྱེ་བོ་,ཡི་ཡང་ཐ། །བདག་འདྲའི་སེམས་རྒྱུད་དུལ་བའི་བྱིན་རླབས་ཤིག་ཞུའོ། །ཀྱེ་ལགས་ལེགས་,པར་གསོན་དང་དོན་མཐུན་གྱི་གྲོགས་རྣམས། །ཁ་ཆོས་བྱེད་བྱེད་མང་པོའི་ཤོམ་,ར་དེས་ཅི་བྱ། །དོན་གནད་ནང་དུ་སོམས་དང་རང་སེམས་དེ་ཐུལ་ལམ། །སེམས་,ལ་ཡར་སྐྱེད་མེད་པའི་ཨོ་ཟོབ་འདིས་བསླུའོ། །ད་རེས་སྔོན་བསགས་བཟང་པོས་,ཡུལ་དབུས་ཀྱི་མིར་སྐྱེས། །ལེགས་སྨོན་མཐུ་ཡིས་རྒྱལ་བའི་བསྟན་པ་དང་མཇལ་
P000010_v001_00189,ཞིང༌། །བཤེས་གཉེན་དམ་པའི་ཐུགས་རྗེའི་ལྕགས་ཀྱུ་ཡིས་ཟིན་ཚེ། །རང་དབང་ཆོས་,ལ་མི་སྤྱོད་སྨྱོན་པ་ཡི་ཡང་ཐ། །ངེས་འབྱུང་བཤོལ་གྱིས་དུལ་མིན་རང་,རྒྱུད་ཀྱི་ཐ་རེངས། །ཆོས་བརྒྱད་ལྡུམ་ཁྲོད་སྟུག་པོའི་གཞན་དབང་དུ་གྱུར་ལ། །ཟབ་,དགུའི་གདམས་པའི་ཆར་གྱིས་ཇི་ཙམ་དུ་བརླན་ཡང༌། །ངེས་ལེགས་སྙེ་མ་,འཁྲུངས་པའི་སྐལ་བཟང་ནི་མི་སྲིད། །སྲིད་ལ་མངོན་ཞེན་སྲིན་མོའི་འཇོ་སྒེག་,གིས་བསླུས་བསླུས། །སྡུག་བསྔལ་ལྕགས་ཁྱིམ་ར་བར་ཚུད་ཚུད་དེ་ཨེ་གཟིགས། །ད་དུང་,དེ་བཞིན་བྱེད་ན་ཐར་དུས་ཞིག་མི་ཡོང༌༑ ༑སྡོམ་གསུམ་ནོད་པར་བརླམས་
P000010_v001_00190,ཀྱང་མིང་ཙམ་དུ་འགྱུར་ཉེན། །མི་རྟག་ཆུ་སྲིན་གདུག་པའི་གྲེ་བ་རུ་,ཚུད་བཞིན། །རྒྱུན་རིང་སྡོད་སྙམ་བྱེད་པའི་རྐང་གཉིས་ཀྱི་འགྲོ་བ། །བློ་གྲོས་ཕྱུགས་,ལས་བླུན་པའི་ངང་ཚུལ་འདི་གཟིགས་ལ། །དོན་མེད་བྱ་བྱེད་མང་པོའི་རང་,སྡུག་དེ་མ་ཉོ། །དཔྱིད་དཔལ་བརླན་དྲོད་འཛོམས་པའི་དུས་ཚིགས་ལ་བརྟེན་ནས། །འབྲས་,དྲུག་ས་ལ་སྦ་བའི་བློ་རིང་གི་ཚོགས་རྣམས། །ཉིན་ཞག་བརྒྱ་ཡི་ཆོམ་,པོས་ཚེ་སྲོག་ལ་གཟན་མིན། །སྟོན་གསུམ་འབྲུ་བཅུད་འཐུང་ངེས་བློ་གདེང་ཞིག་,ཡོད་དམ། །རྒྱ་ཟོང་དབུས་སུ་འགྲིམ་པ་འབྱོར་ལྡན་གྱི་ཚོང་དཔོན། །ཤུལ་རིང་ལམ་
P000010_v001_00191,ལ་བགྲོད་པའི་དཀའ་ཚེགས་ལ་བཟོད་མོད། །དེ་ལས་འཇིགས་པ་བར་དོའི་འཕྲང་,རིང་གི་ལམ་ལ། །རྒྱུས་མེད་གཅིག་པུར་ནམ་འགྲོའི་ངེས་བཟུང་འདྲ་བདོག་གམ། །གནས་,ཁང་སྲ་མཁྲེགས་སྒྲུབ་པའི་བྲེལ་གཡེང་གི་ངང་ནས། །འབུ་སྲིན་དམྱལ་ཐག་གཅོད་,པའི་གླུ་བྲོ་ལ་དགེས་རྣམས། །ལུས་ཀྱི་མགྲོན་ཁང་དབང་མེད་བྱ་ཁྱི་ལ་,བྱིན་ནས། །རྟེན་མེད་རྒྱུ་བའི་དུས་ཤིག་ནམ་ཡོང་ནི་མི་ཤེས། །གནག་ཕྱུགས་རྐང་,བྲན་སྐྱོང་བའི་རྫི་བོ་ནི་རྒན་པོ། །གཏི་མུག་གཉིད་ལ་ཟོན་བྱེད་མེལ་,ཚེ་ལ་བརྩོན་བརྩོན། །མི་རྣམས་ཁྱིམ་ནས་ཁྱེར་བའི་འཆི་བདག་གི་ཆོམ་རྐུན། །གློ་
P000010_v001_00192,བུར་དྲུང་ན་ཆས་པ་མ་ཚོར་འདིས་ནོངས་སོ། །དཔའ་རྩལ་དཔུང་ཤེད་བཙན་,པོས་གཞན་སྡེ་ཡི་ཕྲུ་མ། །གཞོམ་ལ་ཇི་མི་སྙམ་པའི་སྙིང་སྟོབས་དང་,ལྡན་ཚོ། །རང་སྡེ་ལྷག་མེད་གསོད་པའི་འཆི་བདག་གི་དཔུང་ཚོགས། །མི་རིང་གམ་,ན་བསྐུངས་འདུག་བག་ཟོན་རེ་གནང་འཚལ། །མངའ་འབངས་སྣུམ་བཞིན་བཙིར་བའི་ལོངས་,སྤྱོད་ཀྱི་ཏིལ་མར། །འཐུང་ལ་ངོམས་པ་མེད་པའི་མི་རྗེ་དང་བློན་རིས། །ལུས་,སྲོག་ཕྱེ་མར་འཐག་བྱེད་འཆི་བདག་གི་ཕོ་ཉ། །སྲིད་འབྱོར་དབང་ཤེད་འཕྲོག་,ལ་མི་རིང་བར་ཆས་འདུག །མི་སྡུག་རྡུལ་གྱིས་ཁེབས་པའི་སྲོག་སོང་གི་
P000010_v001_00193,སྔས་ནས། །ནོར་སྲེད་རྒྱང་གླུ་ལེན་པའི་བན་བོན་གྱི་ཚོགས་རྣམས། །རོ་ཞེས་མཐོང་,ན་འཇིགས་ཤིང་སྐྱི་གཡའ་ཡི་དངོས་དེ༑ ༑ད་ལྟ་རང་གི་གམ་ན་འདུག་,པ་འདི་གཟིགས་སམ། །སྡིག་སྡུག་གཏམ་ངན་ཁྱད་གསོད་ཚེ་གང་དུ་ངལ་བརྒྱས། །གང་,རྙེད་སྒྲོམ་དུ་འཛུད་པའི་འཇུངས་དགའ་ཡི་ཚོགས་རྣམས། །ཐམས་ཅད་བོར་ནས་འགྲོ་,བའི་དུས་སྐབས་ཤིག་འོང་མཆི། །ཕྱི་མའི་ལམ་རྒྱགས་ཅུང་ཟད་གསོག་རན་དུ་,གདའ་འོ། །སླད་མའི་ཟླ་དང་འཇིག་རྟེན་ཕྱི་མ་ཡི་སྣང་བ། །སྔོན་ལ་གང་,འབྱུང་ངེས་པ་ཏིག་ཏིག་རང་མེད་བཞིན། །ལོ་བརྒྱར་སྡོད་རྩིས་བྱེད་པའི་སྐྱེ་
P000010_v001_00194,བོ་ཚོའི་འཁྲུལ་ལུགས༑ ༑དུས་ཀྱི་ཁྲིམས་ལ་ཐོགས་ཚེ་འགྱོད་པ་ཡིས་ཅི་ཕན། གཉེར་,སེམས་གོ་ལོག་གྱུར་པའི་གཉེན་གྲོགས་དང་བཤེས་པ། །ཆོས་ལ་ཕྱི་བཤོལ་བྱེད་,པའི་ངང་རིང་གི་བསླུ་ཚིག །བདུད་ཀྱི་ཕྲིན་པར་ཆས་པའི་གྲོས་ཉེས་འདི་,ཨི་གཟིགས། །འཆི་བདག་ཕོ་ཉས་ཟིན་ལ་དབང་ཡོད་འདྲ་འགྲོའམ། །གཉེན་གྲོགས་སྲིད་སྡེ་,ལོངས་སྤྱོད་ཇི་ཙམ་དུ་འབྱོར་ཡང༌། །འཇིག་རྟེན་ཕྱི་མར་རྗེས་འབྲང་དགེ་,སྡིག་གཉིས་ཁོ་ན། །ལྷན་ཅིག་སྐྱེས་པའི་ལུས་ཀྱང་འདོར་ཚུལ་འདི་དགོངས་ལ། །ཅིས་,ཀྱང་དགོས་མེད་བློ་སྣ་བཙན་ཐབས་སུ་བསྟུང་རན། །རང་ཐག་རང་གིས་ཆོད་
P000010_v001_00195,པའི་བློ་གདེང་ཞིག་མེད་ཕྱིན། །སྣ་ཐག་མི་ལ་ཤོར་བ་བདག་འདྲ་ཡི་,ངང་ཚུལ། །ལང་ཚོའི་ཉིན་བྱེད་རྒ་བའི་ནུབ་རི་ལ་ཡོལ་ཚེ། །འགྱོད་དང་མྱ་,ངན་མུན་པ་སངས་དུས་ཞིག་མི་འདུག །ད་ལྟ་རྣམ་རིག་བཀྲ་ཞིང་ལུས་,སེམས་ཀུན་བདེ་དུས། །དོན་ཆེན་དམ་པའི་ཆོས་ལ་བརྩོན་པ་ཞིག་མེད་ཕྱིན། །རྒ་,ནའི་གཞན་དབང་གྱུར་ཚེ་སྒྱུ་ལུས་ཀྱིས་མི་འཁྱོང༌། །དོན་ཆུང་ཚེ་འདིའི་,ཁོལ་པོར་རྒྱུག་རྒྱུག་ལ་མ་ཡེངས། །འཛམ་བུ་གླིང་ལ་དབང་བསྒྱུར་ས་བདག་,གི་རྗེ་དང༌། །འཚོ་བ་ཕམ་ཕབ་ལ་རེ་གྲོང་ཉུལ་གྱི་དབུལ་མོ། །འཆི་
P000010_v001_00196,བདག་ཕོ་ཉས་ཟིན་ཚེ་ཁྱད་པར་རང་མི་འདུག །བསོད་ནམས་ལས་གཞན་སྐྱབས་,དང་གྲོགས་བྱེད་ནི་སུ་ཞིག །གང་དག་ཚེ་རིང་ལོ་བརྒྱར་བདེ་བ་མང་,མྱོང་དང༌། །ཚེ་ཐུང་ཞག་གཅིག་ཙམ་གྱིས་འཚོ་བ་ནི་མཐར་བྱས། །གཉིད་སངས་,རྨི་ལམ་ཡུན་བཞིན་ཁྱད་པར་ནི་གང་ཞིག །སྔར་འགྲངས་ད་ལྟའི་བཀྲེས་ལ་,ཕན་པ་ཞིག་བདོག་གམ། །དུས་རིང་ཐོག་མ་མེད་ནས་སྲིད་པ་རུ་འཕྱན་,པས༑ ༑སྔོན་ཆད་མ་མྱོང་སྲིད་པའི་བདེ་སྡུག་ནི་མི་སྲིད། །ངོམས་དང་བྲེད་མི་,ཤེས་པར་དེ་རྒྱུ་ལ་རྒྱུག་པའི། །ཅོལ་ཆུང་སེམས་ཀྱི་བྱིས་པ་ལང་ཤོར་
P000010_v001_00197,ལ་གཟིགས་དང༌། །ལེགས་པའི་ལམ་ལ་འབད་པས་བསྐུལ་ན་ཡང་མི་འགྲོ། །ཉེས་,པར་སྤྱོད་ལ་ནན་གྱིས་བཀག་ན་ཡང་མི་ཁེགས༑ ༑གཅོང་རོང་འབབ་ཆུ་བཞིན་,དུ་གནོད་ཀུན་གྱི་གཞི་མ། །ཕུང་བྱེད་བདག་ཏུ་འཛིན་པའི་བློ་ངན་འདིས་,བསླུས་སོ། །ད་དུང་དྲན་ཤེས་རྒན་པོས་ལྕག་གཞུར་ཞིག་མེད་ན། །ལང་ཤོར་འདི་,ཡིས་སྲིད་པའི་བཙོན་ར་རུ་བཅུག་ནས། །འཇིགས་དང་སྡུག་བསྔལ་མང་པོའི་ཆད་,ལས་ཀྱིས་མནར་བཞིན། །ཡང་དག་ཐར་པའི་སྲོག་རྩ་གཅོད་ཉེན་དུ་གདའ་འོ། །སྡུག་,བསྔལ་འགྱུར་དང་འདུ་བྱེད་རྣམ་གསུམ་གྱི་རྦ་རླབས། །ནམ་ཡང་སངས་དུས་མེད་
P000010_v001_00198,པ་འཛིན་འཁྲི་ཡི་ཁ་སྒོར། །བདེ་བའི་བརྟན་པ་བྲལ་བའི་བརྒྱུད་ལྔ་ཡི་,འགྲོ་བ། །སྡིག་སེམས་རྣམ་པར་སྨིན་པའི་འབྲས་བུ་ལས་གཞན་ཅི། །འབར་བའི་ལྕགས་,ཁྱིམ་དོ་རར་ཁྲག་སྦྱོར་གྱི་ཆད་ལས༑ ༑ཉམ་ཐག་རྒྱུན་མི་འཆད་འགྱུར་ཞེ་,སྡང་གི་རང་གཟུགས། །རྩུབ་མོའི་ཚ་དབལ་ཐོས་ན་གློ་སྙིང་ནི་འགས་ཉེ། །རྣམ་,སྨིན་ཉམས་སུ་མྱོང་ན་ཇི་ལྟར་དུ་བཟོད་ཨང༌། །སེར་སྣའི་རང་གཟུགས་,འབར་བའི་སྡང་མིག་ནི་གཡོས་པས། །ཕྱི་རོལ་ཡུལ་གྱི་དགའ་བའི་དངོས་པོ་,ཀུན་བརླག་ནུས། །ཟས་སྐོམ་ཡིད་ལ་བཏགས་པ་ཕོངས་གྱུར་གྱི་འགྲོ་བ། །ལྔ་སྟོང་
P000010_v001_00199,ཁྲིར་ཡང་མི་འཆི་ལས་ངན་གྱི་སྟོབས་ཤུགས། །གཏི་མུག་མུན་པས་མིག་ལྡོང་,ཡང་དག་གི་ལམ་ལས༑ ༑བྱོལ་ཏེ་ངན་པར་སོང་གྱུར་ཉམ་ཐག་གི་འགྲོ་,བ། །བཀོལ་སྤྱོད་གཅིག་ལ་གཅིག་འཚེ་ཁྲག་སྦྱོར་གྱི་ཆད་པས། །འཚོ་བའི་བརྟན་པ་,ཕྲལ་བའི་སྣང་ཚུལ་འདི་གཟིགས་སམ། །ཐེ་ཚོམ་ཁྱོགས་ལ་འཕྱང་བའི་རྐང་གཉིས་,ཀྱི་འགྲོ་བ། །ཕལ་ཆེར་བླང་དོར་འཆོལ་བའི་འབྲོག་དགོན་དུ་འཁྱམས་ཤིང༌། །སྐྱེ་,རྒ་ན་འཆིའི་ཆུ་བོ་རབ་མེད་དུ་བྱིང་ནས། །མྱ་ངན་ཡིད་མི་བདེ་,བའི་ཅ་ཅོ་ཡིས་གཡེངས་འདུག །ཕྲག་དོག་འཚུབ་མོས་བསྐྱོད་པ་སྦྱིན་སྐྱེས་ཀྱི་
P000010_v001_00200,ཚོགས་རྣམས༑ ༑དཔུང་པ་གཏུམ་པོའི་ཡུལ་གྱི་འཐབ་གྲལ་དུ་ཆས་ཚེ། །མཚོན་ཆའི་ཆད་,ལས་རྩུབ་མོས་ལུས་སེམས་ཀུན་མནར་ཞིང༌། །རྣམ་སྨིན་སྒྲིབ་པའི་མུན་པས་,སྐལ་ངན་དུ་བྱས་སོ། །ང་རྒྱལ་འཕོ་ལྟུང་མྱོང་བ་རྣམ་སད་ཀྱི་ཚོགས་,རྣམས། །དགའ་བའི་གྲོགས་ཀྱིས་ཡོངས་བཏང་ཕྱི་མ་ཡི་ཉེར་ལེན། །མངོན་གྱུར་ཡིད་མི་,བདེ་བའི་ཚོར་བ་ཡི་མེ་ཆེན། སྙིང་ལ་འབར་བའི་ངང་ཚུལ་སུ་ཞིག་,གིས་སྨོན་ཨང༌། །རོ་མྱོང་བསམ་གཏན་མཐུ་ཡིས་བསྐལ་མང་དུ་གནས་ཀྱང༌,༑ ༑འདུ་བྱེད་ཟག་བཅས་གཡོ་བའི་གཞན་དབང་དུ་གྱུར་ཚེ། །མནར་མེད་མེ་ཡི་
P000010_v001_00201,བུད་ཤིང་འགྱུར་ཚུལ་འདི་སོམས་དང༌། །སྲིད་པའི་གནས་ན་ཡིད་བརྟན་འཆའ་,རུང་ཞིག་མི་འདུག ༑ཀྱེ་ཧུད་ད་ལྟའི་སྡུག་བསྔལ་ཕྲ་མོ་ཡང་བཟོད་མིན། །རྒྱུན་,རིང་སྲིད་པའི་དུཿ ཁ་ཇི་ལྟར་དུ་བཟོད་ཨང༌། །སྡུག་བསྔལ་བདེ་བར་,ཞེན་པའི་བློ་ངན་འདིས་བསླུས་སོ། །ད་ནི་སྲིད་པ་འདི་ལ་འཁོན་གྱེས་,ཤིག་མཛད་འཚལ། །ཀུན་འབྱུང་ལས་ཉོན་སྲ་བའི་འཆིང་ཐག་འདི་ཆད་མིན། །སྡུག་བསྔལ་,སྲིད་པའི་རྒྱ་ལས་ཐར་དུས་ཤིག་མི་འོང༌། །དེ་ཕྱིར་ལམ་བདེན་གཉེན་,པོའི་མཚོན་རྣོན་གྱིས་བཅད་ནས། །འགོག་ཞི་བདེ་བའི་ཐང་ལ་བག་ཡངས་སུ་
P000010_v001_00202,རྒྱུ་རན༑ ༑ཇི་སྲིད་གཟུང་འཛིན་འཁྲུལ་བའི་བག་ཆགས་ལས་གྲོལ་མིན། །དེ་སྲིད་ལས་,ཡོད་ལས་ཀྱི་འབྲས་བུ་ཡང་མི་བསླུ། །སྟོང་སྦོས་ཟོབ་རྗེས་མ་འབྲངས་ལག་,ལེན་དུ་དྲིལ་ལས། །རྣམ་སྨིན་རྩུབ་མོས་ཟིན་ཚེ་འོ་བརྒྱལ་ཞིག་འོང་ངེས། །ཡང་,དག་ཐར་ལམ་སྟོན་པ་མཚན་ལྡན་གྱི་བཤེས་གཉེན། །མདོ་རྒྱུད་ཀུན་ནས་སངས་,རྒྱས་དངོས་ཉིད་དུ་བསྟན་ཡོད། །ཟོལ་མེད་དད་དམ་གཙང་མས་ཚུལ་བཞིན་དུ་,བསྟེན་ནས། །དགོངས་པའི་གསང་མཛོད་ལོན་རྣམས་འཕྲལ་ཕུག་ཀུན་འཚེང་ངེས། །སྡུག་བསྔལ་སྲིད་,ལས་སྐྱོབ་ནུས་བླ་མ་དང་མཆོག་གསུམ༑ ༑ཡིད་ཆེས་དད་པས་འབྲལ་མེད་སྐྱབས་
P000010_v001_00203,གནས་སུ་བསྟེན་ཞིང༌། །སྲོག་དང་བྱ་དགའི་ཕྱིར་ཡང་མི་འདོར་གྱི་གོ་,ཆ། །ནང་པ་སངས་རྒྱས་པ་ལ་མེད་ཐབས་རང་མི་འདུག །རང་དོན་ཡིད་བྱེད་,མཁན་ལ་རྣམ་མཁྱེན་ནི་མི་སྲིད། །གཞན་ཕན་བྱང་ཆུབ་སེམས་འདི་རྒྱལ་ཀུན་,གྱི་གཤེགས་ཤུལ། །སྨོན་འཇུག་གཉིས་ཀྱི་ཤིང་རྟའི་རྒྱུ་ཐབས་ལ་བརྟེན་ནས། །ཐེག་མཆོག་,ཉམས་དགའི་གྲོང་དུ་ཅི་དགའ་རུ་གཤེགས་མཛོད། །གྲོང་ཁྱེར་དྲུག་ན་རྒྱུ་བའི་,ཉམ་ཐག་གི་འགྲོ་ཀུན། །ཚེ་སྔོན་དྲིན་གྱིས་བསྐྱངས་པའི་ཕ་མ་ནི་ཤ་,སྟག །ཉེ་རིང་ཆགས་སྡང་སྤངས་ལ་བྱམས་པ་དང་སྙིང་རྗེས། །བདག་བས་གཞན་གཅེས་
P000010_v001_00204,གོམས་འདི་ཐེག་ཆེན་གྱི་ལམ་སྲོག །འདི་མེད་ལྟ་སྒོམ་མཐོན་པོའི་ཁ་བཤད་,ཀྱི་འུར་དང༌། །མཛེས་མཛེས་ལྟར་སྣང་ལེགས་པའི་ཀུན་སྤྱོད་ཇི་ལྟར་ཡང༌,། །ཟོལ་མེད་ཐེག་ཆེན་ལམ་དང་ཕྱོགས་ཙམ་ཡང་མི་ཉེ། །འདི་ཡོད་ཐེག་ཆེན་,རྒྱལ་སྲས་རྫོགས་བྱང་ལས་མི་ལྡོག །དེ་བས་ཙབ་ཙུབ་མང་པོའི་བློ་སྣ་,འདི་བོར་ཏེ༑ ༑རྨད་བྱུང་བྱང་ཆུབ་སེམས་ཀྱི་ཕ་མཁར་དེ་ཟུངས་ལ། །ཚོགས་གཉིས་,ཟུང་འབྲེལ་དགེ་བའི་རྒྱགས་ཕྱེ་ཞིག་སྒྲུབས་དང༌། །སྐུ་གཉིས་འབྱོར་པས་ཕྱུག་,ལ་ཐེ་ཚོམ་རང་མི་དགོས། །ཆོས་ཀུན་གདོད་ནས་སྐྱེ་མེད་སྟོང་ཉིད་ཀྱི་
P000010_v001_00205,རང་གཤིས། །འོད་གསལ་ལྷུན་གྱིས་གྲུབ་པ་སྙིང་པོ་ཡི་བཞུགས་ཚུལ། །ཡེ་ནས་སྣང་,སྟོང་ཟུང་འཇུག་ཆོས་ཉིད་ཀྱི་རང་བབས། །འདི་ལ་འགལ་འདུར་སྨྲ་བ་བྱིས་,པ་ཡི་རང་མཚང༌། །རྒྱལ་གསུང་འཁོར་ལོ་བར་མཐའི་ངེས་དོན་གྱི་ཟབ་,དགོངས༑ ༑མ་འཁྲུལ་ཇི་བཞིན་སྟོན་པ་ཀླུ་སྒྲུབ་དང་ཐོགས་མེད། །ཤིང་རྟའི་རིང་ལུགས་,འགལ་མེད་གནད་གཅིག་ཏུ་ཁྱེར་ཤེས། །ཀུན་མཁྱེན་ཆོས་རྗེའི་དྲིན་ཡིན་དེ་རྗེས་,སུ་ཞུགས་ཤིག ༑སྟོང་དང་མི་སྟོང་འཛིན་པ་གྲུབ་མཐའ་ཡི་འདོད་ཞེན། །རྟག་དང་,ཆད་པར་སྨྲ་བ་མཐར་འཛིན་གྱི་གཡང་ས། །མཐའ་བྲལ་དབུ་མའི་དབྱིངས་སུ་
P000010_v001_00206,སྤྲོས་མཚན་ཀུན་ཞི་བས། །ཟུང་འཇུག་བློ་བྲལ་གཉུག་མའི་རྒྱལ་ཁབ་ལ་ཕེབས་,ཤོག །དབྱིངས་ཡེ་ཟུང་འཇུག་བདེ་ཆེན་བྱང་སེམས་ཀྱི་རང་རྩལ། །ཕུང་ཁམས་སྐྱེ་མཆེད་,དག་པ་གདན་གསུམ་གྱི་འཁོར་ལོ། །ཡེ་ནས་དག་མཉམ་ཆོས་སྐུའི་རོལ་པ་,རུ་ཤར་བའི། །ལྷག་པའི་བདེན་པ་དབྱེར་མེད་གསང་སྔགས་ཀྱི་ཉེ་ཁྱད། །དབང་ཐོབ་,དམ་ཚིག་གཙང་མའི་སྔགས་སྤྱོད་ཀྱི་སྐྱེས་བུས། །ཐ་མལ་འཁྲུལ་རྟོག་སྡོམ་ཕྱིར་,བསྐྱེད་རྫོགས་ཀྱི་རྣལ་འབྱོར། །ཐབས་ཤེས་ཡ་བྲལ་མ་ཡིན་ཟུང་འཇུག་ཏུ་བསྒོམས་,ན། །གྲུབ་གཉིས་ལག་རྩེར་སྨིན་ལ་སུ་ཞིག་གིས་བསྙོན་ཨང༌། །ཀ་དག་ལྷུན་
P000010_v001_00207,གྲུབ་ཟུང་འབྲེལ་རང་བྱུང་གི་རིག་པ། །ཡེ་ནས་སྐུ་གསུམ་དགོངས་པའི་ངོ་,བོ་རུ་འདུག་པས། །དགག་སྒྲུབ་སྤྲོས་པ་མང་པོས་རང་ཞལ་དེ་མ་སྒྲིབས། །ཟང་,ཐལ་གཉུག་མའི་གཤིས་ལ་ངལ་གསོ་རུ་ཕེབས་ཤོག །རྩལ་སྣང་རྟོག་པའི་སྤྲིན་,ཚོགས་ཇི་ལྟར་དུ་ཤར་ཡང༌། །ཆོས་ཉིད་གཉུག་མའི་མཁའ་ལ་ཕན་གནོད་,དང་བྲལ་བས། །བློས་བྱས་བཅོས་མའི་རྩོལ་བ་རྒྱང་རིང་དུ་བསྐྱུར་ནས༑ ༑ཞེན་འཛིན་,བྲལ་བའི་ངང་ལ་གུ་ཡངས་སུ་བཞུགས་ཤིག །གེགས་དང་གོལ་ས་མཐའ་དག་,རེ་དོགས་ཀྱི་གཡབ་མོ། །རེ་དོགས་ཞེན་འཛིན་བྲལ་ན་རྣལ་མ་ཡི་གཤིས་
P000010_v001_00208,ལུགས། །ལྟ་འདོད་སྒོམ་འདོད་མང་པོའི་ཁུར་པོ་དེ་བོར་ལ། །མི་སྒོམ་སྐྱུར་བའི་,ཉམས་ལེན་སྙིང་པོ་རུ་མཛོད་ཅིག །སྐྱེ་འཆི་བར་དོའི་སྐབས་ཀྱི་ལམ་ཁྱེར་,གྱི་གཙོ་བོ། །བླ་མ་ཆོས་སྐུར་ལྟ་བའི་མོས་གུས་ཀྱི་གསོལ་འདེབས། །ལམ་གནད་,ཀུན་གྱི་སྙིང་པོ་འདི་ཉིད་ལ་ཐུག་པས། །ཉིན་མཚན་བརྗེད་པ་སྤོངས་ལ་,བརྩོན་པ་ཞིག་བསྐྱེད་འཚལ། །དེ་སྐད་ཕན་པར་འདོམས་པ་ངེས་འབྱུང་གི་གླུ་,ཕྲེང༌། །པདྨ་བི་ཛས་བསམ་གཏན་ཁང་བུ་ནས་སྨྲས་པ། །རྡོ་རྗེའི་མཆེད་པོ་,རྣམས་ཀྱི་ཐུགས་མཚོ་རུ་སིམ་ནས། །དགེ་བློ་ཡར་ཟླའི་དཔལ་ལྟར་གོང་འཕེལ་
P000010_v001_00209,དུ་སྨོན་ནོ། །ཅེས་པའང་དམ་གཙང་རྡོ་རྗེའི་མཆེད་པོ་པདྨ་ཚེ་སྒྲུབ། འཇམ་དབྱངས་,བློ་གསལ། ཐུབ་བསྟན་རྒྱ་མཚོ་གསུམ་གྱི་བཞེད་ངོར་ངེས་པར་འབྱུང་བའི་བློས་,གང་ཤར་བརྗོད་པ་དགེ། །།༈ ཡོན་ཏན་དཀྱིལ་འཁོར་ཡོངས་གང་ཉིན་བྱེད་ཀྱི་དཀྱིལ་,འཁོར། །དཔག་མེད་མཁྱེན༵་བརྩེ༵འི་འོད་ཟེར་གཏིང་མཐའ་ནི་དཔོག་མིན། །མཐའ་ཡས་གདུལ་བྱའི་,མྱུ་གུ་ཅི་དགའ་རུ་སྨིན་མཛད། །མཁས་གྲུབ་དབ༵ང་པོ༵་བླ་མའི་ཞབས་པད་,ལ་འདུད་དོ། །དལ་འབྱོར་མྱུ་གུ་གསར་པའི་ཁྲི་ཤིང་གི་རྩེ་ན། །རྣམ་རིག་,མེ་ཏོག་བཀྲ་བའི་ཐོད་རྒྱན་གྱིས་སྒེག་བཞིན། །དོན་མཐུན་ཉི་ཟེར་འཐུང་བའི་
P000010_v001_00210,རྩེ་དགའ་ལ་རོལ་རྣམས། །བག་ཡངས་རྐང་དྲུག་རྒན་པོའི་མགྲིན་གླུ་འདི་གསོན་,ཅིག །སྒྲིབ་གསུམ་དུས་ཀྱི་བ་མོའི་རེག་བྱ་ཡིས་མ་རྙིང༌། །མཐུན་རྐྱེན་འཁོར་,ལོ་བཞི་ཡི་གེ་སར་གྱིས་མཛེས་ཚེ། །ཚུལ་གནས་ཐོས་བསམ་སྒོམ་པའི་ཟིལ་,དངར་གྱི་སྙིང་ཁུས༑ ༑རང་གཞན་སྲིད་པའི་བཀྲེན་པ་སེལ་ཐབས་རེ་གནང་འཚལ། །དཔལ་,འབྱོར་འདབས་ཕྲེང་མཛེས་པའི་འཕྱོར་སྒེག་གི་ངང་ནས། །བག་མེད་རྣམ་གཡེང་ཡུ་,བ་རྟག་འཛིན་གྱི་ཐང་ལ༑ ༑བརྟན་གང་ན་རྒ་འཆི་བའི་དུས་མཐའ་ཡིས་,གཏུགས་ཚེ། །འགྱོད་པའི་བསིལ་བུས་བསྐྱོད་ཀྱང་བྱ་ཐབས་རང་ཅི་ཡོད། །དེ་བས་རང་
P000010_v001_00211,དབང་ཡོད་ཚེ་དཀོན་མཆོག་གི་རྟེན་དྲུང༌། །དད་གསུམ་འདབ་ཕྲེང་གཡོ་བའི་,གར་སྟབས་ཀྱིས་བསྐྱོད་ནས། །ཚུལ་ཁྲིམས་དྲི་བསུང་དངར་པོས་སྐྱེ་དགུ་ཡི་དགའ་,སྐྱེད། །སྤང་ཀློག་བདུད་རྩི་བྲིམ་པའི་ཆོ་ག་རེ་གནང་འཚལ། །མི་བསྲུན་སྲིན་མོའི་,བསླུ་བྲིད་འཛུམ་དཀར་གྱི་རྒྱ་ལ། །ཅོལ་ཆུང་སེམས་ཀྱི་རི་དྭགས་དབང་མེད་,དུ་བཅིངས་ན། །མི་བསྲུན་ཉེས་བརྒྱའི་ཁྱིམ་གྱི་ལྕགས་ཁང་གི་དོ་རར། །སངས་མེད་,སྡུག་བསྔལ་གསུམ་གྱི་ཆད་ལས་ཀྱིས་མནར་ཨང༌། །འཁྲིག་སྲེད་བདེ་བའི་གློག་,ཕྲེང་ཡུད་ཙམ་གྱིས་ཡལ་ཀྱང༌༑ ༑གྲགས་མིན་ཆར་སྤྲིན་སྟུག་པོས་དུས་མཐའ་
P000010_v001_00212,བར་ཁེབས་ཤིང༌། །རྒ་བའི་འཇིགས་གཟུགས་དང་འགྲོགས་འགྱོད་པ་ཡིས་གདུང་བའི། །མེ་,ཆེན་སྙིང་ལ་འབར་ཡང་སུ་ཞིག་གིས་ཟློག་ཨང༌། །རང་ལ་བུད་མེད་,བྱུང་བའི་ངོ་གནོང་གི་བཞིན་དྲེག །གཞན་གྱི་ཀུན་རྟོག་མེ་ལོང་དྭངས་པ་,རུ་འཆར་དོགས། །འཆབ་འདོད་གྱ་གྱུའི་འཕྲུལ་གྱིས་ལྕང་ལོ་བཞིན་བསྐྱོད་པས༑ ༑བརྟན་ལྡན་,དྲང་པོ་རྣམས་ཀྱང་གཅིག་ཤོས་སུ་བསྒྱུར་གཏོང༌། །ནོར་ཉམས་གྲགས་པ་ཉམས་,ཤིང་དེ་བཞིན་དུ་ཆོས་ཉམས། །འདོད་ཆུང་ཆོག་ཤེས་ཉམས་ཤིང་དབེན་པ་ལས་,ཉམས་པ། །དབང་མེད་ལྕགས་ཀྱུས་བཀོལ་བའི་གླང་པོ་ཆེ་བཞིན་དུ། །ལན་ཆགས་བུ་
P000010_v001_00213,ཚས་གཙེས་པའི་སྣང་ཚུལ་དེ་ཨེ་གཟིགས། །གང་ལ་ཐོས་སོགས་ནོར་གྱི་བང་,མཛོད་ཀྱིས་ཕྱུག་ཀྱང༌༑ ༑བུད་མེད་ཅན་གྱི་དགེ་སྦྱོང་སྐྱེ་བོ་ཡིས་འཕྱ་,སྨོད། །ལེགས་བཤད་ཟོང་མཆོག་བྲིམ་ཡང་མཛེ་བོ་ཡི་ཁ་ཡི། །གདམས་ངག་བཞིན་དུ་,སུ་ཡང་ཡིད་ཆེས་སུ་མི་འགྱུར། །རྣོ་ལྡན་ཐུར་མས་འབིག་པའི་ཉམ་ཐག་,གི་ལུས་པོ། །སྤུ་གྲིའི་བ་སྤུས་གཏམས་པའི་སྲིན་མོ་ཡིས་འཁྱུད་པའི། །ཟ་བྱེད་,ཀླད་ཁྲག་ལྦུ་བས་རྫིག་རྫིག་ཏུ་འདུག་པའི། །སྣང་ཚུལ་ཐོས་ཀྱང་མི་སྐྱོ་,སྨྱོན་པ་ལས་དམན་ཨང༌། །འདི་ནི་རིགས་མེད་གཟུགས་མེད་ཐོས་པ་ཡིས་
P000010_v001_00214,དབུལ་ཞིང༌། །ཐ་ན་ཀློག་སྦྱོར་ཙམ་ཡང་ངེས་འདྲོངས་ཤིག་མེད་ཀྱང༌། །ཡོན་,ཏན་གཅིག་པུ་དེ་ཡིས་སྲིད་པ་ན་གདུགས་ལྟར། །མངོན་པར་འཕགས་པའི་སྣང་,ཚུལ་བསྙོན་མེད་འདི་གཟིགས་ཤིག ༑གྲངས་མེད་གསུམ་གྱི་སྔོན་ནས་ཚོགས་གཉིས་ཀྱི་,དཔུང་ཤུགས། །ཡུ་བུའི་དོན་དུ་བསྐུལ་ནས་བྱང་ཆུབ་ཀྱི་ཤིང་དྲུང༌། །བདུད་རྩི་,མངོན་དུ་མཛད་པའི་དམ་ཆོས་ཀྱི་རྒྱལ་སྲིད། །ཕངས་མེད་སྩལ་པའི་སྐུ་དྲིན་,བཤད་སྒྲུབ་ལས་སུས་འཁོར། །ཐོག་མེད་དུས་ནས་དགའ་བའི་འཛུམ་དཀར་གྱིས་བསུས་,ནས། །ལུས་བཅུད་ནུ་ཞོ་མངར་པོའི་བསྙེན་བཀུར་གྱིས་སྲུང་བའི༑ ༑མ་མ་སྡུ་གུ་
P000010_v001_00215,ཡོངས་ཀྱི་དྲིན་ལན་གྱི་ཁྱད་པར། །ཐོས་བསམ་སྒོམ་པའི་མཐུ་ལས་སུ་ཞིག་,གིས་གསོབ་ནུས། །མ་རིག་ལྕགས་སྒྲོག་དམ་པོས་དབང་མེད་དུ་བཅིངས་ནས། །ལས་ཉོན་,སྲིད་པའི་བཙོན་ར་ཐར་མེད་ཀྱི་དོང་དུ། །རྣམ་གསུམ་སྡུག་བསྔལ་ཆད་པ་,སངས་མེད་ཀྱིས་མནར་འདི། །ཚུལ་གནས་ཐོས་བསམ་སྒོམ་ལས་སུ་ཞིག་གིས་འབྱིན་,ནུས། །འདི་ན་སྐྱེ་བོ་ཁ་ཅིག་གྱི་ན་ཡི་ནོར་གཏོང༌། །བསོད་ནམས་བསགས་,པ་ཡིན་ཞེས་ངོ་སོ་རུ་ཁྱེར་ཀྱང༌། །དམ་ཆོས་ཚིག་བཞི་གཅིག་ཙམ་,ཉན་ཀློག་དང་འབྲི་བཤད། །སྟོང་གསུམ་བདོག་པ་གཏོང་བས་དཔེ་བྱར་ཡང་མི་
P000010_v001_00216,འོས། །དེང་སང་སྙིགས་ལྔའི་ཡང་ཐ་དམ་ཆོས་ནི་འཇིག་ཉེར། །བསླབ་ཁྲིམས་ཉིན་གཅིག་,བསྲུངས་པའི་བསོད་ནམས་ཀྱི་ཕུང་པོ། །གཟུགས་སུ་གྲུབ་ན་སྟོང་གསུམ་དོག་པོ་,རུ་བགྱིད་ན། །སེམས་ཤེས་སྐྱེ་བོ་ཡོད་ན་ཅི་ཕྱིར་དུ་མི་བརྩོན། །རིགས་ཁམས་,བདེ་གཤེགས་སྙིང་པོས་འགྲོ་ཀུན་ལ་ཁྱབ་ཕྱིར། །སྒྱིད་ལུག་ཞུམ་པ་མི་དགོས་,ཤེར་བརྩོན་ལ་དྲིལ་དང༌། །རིང་མིན་ཐམས་ཅད་མཁྱེན་པའི་རྒྱལ་ཐབས་ལ་,འགོད་ན། །འཕྲལ་གང་བསླབ་ཤེས་ཕྲ་མོ་ཅི་ཕྱིར་དུ་མི་རྫོགས། །མ་བསླབས་མཁས་,པར་གྱུར་པ་ཤེས་བྱ་ལ་མི་སྲིད། །བསླབས་ན་ཀུན་གྱིས་ཤེས་པ་ཐམས་
P000010_v001_00217,ཅད་ཀྱི་སྤྱི་ལུགས། །དེ་བས་མཁས་པའི་ཞབས་སེན་སྤྱི་བོ་རུ་ཐོབ་ཚེ། །དོན་,གཉེར་བརྩོན་པའི་འཁོར་ལོ་བར་མེད་དུ་སྐོར་མཛོད། །ཤེས་རབ་མེ་ལྟར་འབར་,རུང་བརྩོན་འགྲུས་ཀྱི་གྲོགས་མེད། །དེ་ལ་ཡོན་ཏན་ནོར་གྱིས་འབྱོར་པ་ནི་,མི་སྲིད། །གང་ཞིག་བརྩོན་པ་དྲག་པོས་གཙུབ་རྩུབཤིང་གི་འཁྲུལ་འཁོར། །བསྐོར་ན་དབང་,པོ་རྟུལ་ཡང་སྣང་བྱེད་དུ་འགྱུར་ངེས། །ཤེས་བྱར་སྲིད་པའི་ཆོས་ཀུན་རྣམ་,མཁྱེན་གྱི་ས་བོན། །དཔའ་ཆེན་སེམས་དཔའ་རྣམས་ཀྱིས་མི་བསླབ་ནི་འགའ་མེད། །གང་,ལ་འདོར་ལེན་ཞེན་པ་བྱིས་པ་ཡི་བློ་རིགས། །ཕྱོགས་མེད་ཐོས་པ་འཚོལ་
P000010_v001_00218,བ་ཡོན་ཏན་གྱི་སྒོ་མོ། །གངས་ལྗོངས་བཤད་སྒྲུབ་མངའ་བདག་བརྒྱུད་པ་ཡི་,ཕྲེང་ཚོགས། །ཁུངས་དང་རྣམ་ཐར་ལོ་རྒྱུས་སོ་སོ་རུ་ཆེ་ཞིང༌། །ཀུན་ཀྱང་,ངེས་དོན་སྙིང་པོའི་དགོངས་ཀློང་དུ་གཅིག་པས། །གྲུབ་མཐའི་ཕྱོགས་ཞེན་སྤོང་བ་,དག་སྣང་གི་སྒོ་མོ། །རིགས་པ་རྣམ་བཞིས་སྦྱངས་བའི་བསམ་བྱུང་གི་ངོ་,བོ། །ཡང་དག་རྟོན་པ་བཞི་ཡི་རྩིབས་སྟོང་གི་འཁོར་ལོ། །ལེགས་བསྒྱུར་དག་པའི་,ཡིད་མཁར་མངོན་འཕགས་རེ་མཛོད་དང༌། །ངེས་དོན་རྒྱལ་སྲིད་སྐྱོང་ལ་དཀའ་,རྒྱུ་རང་ཅི་ཡོད། །ཟབ་ཞི་སྤྲོས་པ་ཀུན་བྲལ་འོད་གསལ་གྱི་མཁའ་ལ། །གཟུང་
P000010_v001_00219,འཛིན་རྟོག་པའི་སྤྲིན་ཚོགས་ཅི་དགའ་རུ་བོར་དང༌། །རྣམ་པར་མི་རྟོག་,ཡེ་ཤེས་ཉིན་བྱེད་ཀྱི་དཀྱིལ་འཁོར། །གཟུངས་སྤོབས་འོད་སྟོང་འགྱེད་ལ་སོམ་ཉི་,རང་མི་དགོས། །གཞན་ཕན་བྱང་ཆུབ་སེམས་ཀྱི་ཤིང་རྟ་ལ་ཞུགས་ནས། །རླབས་ཆེན་,བསྡུ་དངོས་བཞི་ཡི་མངའ་འབངས་ཀྱི་འཁོར་བཅས། །རྣམ་མཁྱེན་གདོད་མའི་གྲོང་དུ་,ངལ་གསོ་ལ་ཕེབས་པའི། །དོན་གཉིས་ལྷུན་གྱིས་གྲུབ་པའི་དགའ་སྟོན་ལ་རོལ་,འཛོད། །དེ་སྐད་ལྷག་བསམ་དཀར་པོའི་རྫིང་བུ་ལས་སྐྱེས་པའི། །འཕྲལ་མར་ཡིད་ལ་,གང་ཐོན་གླུ་དབྱངས་ཀྱི་མེ་ཏོག །དོན་མཐུན་གྲོགས་པོ་རྣམས་ཀྱི་སྤྱན་སྔ་
P000010_v001_00220,རུ་འབུལ་ན། །འདི་དོན་ཐུགས་ལ་འཇོག་པའི་བཀའ་དྲིན་འདྲ་ཞུའོ། །ཅེས་པའང་འཇམ་,དབྱངས་བློ་གྲོས་རྒྱ་མཚོས་བློ་གསལ་རྡོ་རྗེའི་མཆེད་པོ་རྣམས་ཀྱི་སྤྱན་,སྔར་ཕུལ་བ་དགེ། །།༈ བླ་མ་ལ་ཕྱག་འཚལ་ལོ། ཐོག་མའི་ལམ་རྩ་དགེ་བའི་,བཤེས་གཉེན་ནི། །ཐེག་ཆེན་རིགས་སད་བྱམས་དང་སྙིང་རྗེས་ཕྱུག །སྲིད་ལས་ངེས་འབྱུང་,མི་ཆོས་རྒྱབ་ཏུ་བོར། །དགོས་མེད་རྒྱུད་སྐྱེས་ཟས་ནོར་ཞེན་ཆགས་ཆུང༌། །ལས་,འབྲས་ཡིད་ཆེས་དགེ་སྡིག་བླང་དོར་བརྩོན༑ ༑ཚེ་འདི་མི་གཉེར་ཡུན་གྱི་དོན་,ཆེན་སྒྲུབ། །འདུ་འཛི་རྒྱང་བསྲིང་གཅིག་པུར་སྒྲུབ་ལ་བརྩོན། །བྱང་ཆུབ་སེམས་འབྱོངས་ཅི་
P000010_v001_00221,སྤྱོད་གཞན་དོན་འགྱུར། །བྱིན་རླབས་ཞུགས་པས་གཞན་སྣང་བྱིན་རློབ་ནུས། །གནས་ལུགས་དོན་,སྦྱངས་ཉམས་མྱོང་དྲོད་རྟགས་ཐོབ། །ཤེས་རབ་རྒྱ་ཆེ་གདུལ་རྒྱུད་འགྲོལ་ལ་མཁས། །འབྲེལ་,ཚད་འདུན་མ་དགེ་ལ་སྦྱོར་བའི་དཔལ༑ ༑དེ་འདྲའི་མཚུངས་མེད་དཔལ་ལྡན་བླ་,མ་ནི། །སྲིད་པའི་མཚོ་ལས་སྒྲོལ་བའི་གྲུ་ཆེན་ཏེ། །ཐར་པའི་ལམ་སྣ་འདྲེན་,པའི་དེད་དཔོན་མཆོག །སྲིད་ལམ་རྒུད་པ་སེལ་བའི་ཡིད་བཞིན་ནོར། །ཉོན་མོངས་མེ་,དཔུང་གཞིལ་བའི་བདུད་རྩིའི་ཆར། །ཐེག་གསུམ་ཆོས་ཆར་འབེབས་པའི་སྤྲིན་ཆེན་པོ། །འགྲོ་,ཀུན་དགའ་བསྐྱེད་ལྷ་ཡི་རྔ་སྒྲ་ཆེ། །དུག་གསུམ་ནད་ཀུན་སེལ་བྱེད་སྨན་
P000010_v001_00222,པའི་རྒྱལ། །མ་རིག་མུན་སེལ་ཉི་ཟླའི་སྒྲོན་མེ་མཆོག །འདོད་དགུའི་རེ་བ་འབྱུང་,བའི་དཔག་བསམ་ཤིང༌། །ཕྲིན་ལས་འོད་སྟོང་མངའ་བའི་ཉིན་བྱེད་དེ། །མདོ་རྒྱུད་,ཀུན་ནས་སངས་རྒྱས་དངོས་སུ་བསྟན། །ཡོན་ཏན་དཔག་ཡས་གངས་ཆེན་མཚོ་འདྲ་,བ། །དད་བརྒྱའི་འདབ་སྟོང་གཡོ་བས་ཅིས་མི་བསྟེན། །གཏན་བདེ་བྱང་ཆུབ་སྒྲུབ་པའི་,འདུན་གྲོས་དང༌། །བྱ་དང་བྱ་མིན་བླང་དོར་སྟོན་པ་པོ། །ཐར་མཁྱེན་རྒྱུར་,གྱུར་ཚོགས་གཉིས་བསགས་པའི་རྟེན། །འཇིགས་དང་སྡུག་བསྔལ་ཀུན་ལས་སྐྱོབ་པའི་མགོན། །དཔག་,མེད་ཡོན་ཏན་འབྱོར་ཚོགས་རྒྱས་བྱེད་དང༌། །རང་ལ་སངས་རྒྱས་མཛད་པ་
P000010_v001_00223,སྟོན་པ་པོ། །དགེ་བའི་བཤེས་ལས་ལྷག་པ་གཞན་མེད་ཕྱིར། །བཀའ་དྲིན་སངས་རྒྱས་,ལས་ཀྱང་ཁྱད་པར་འཕགས༑ ༑དེ་ཕྱིར་མཉེས་པ་གསུམ་གྱིས་ལེགས་བསྟེན་ནས། །དགོངས་པའི་,གསང་མཛོད་ལོན་པ་གནད་དུ་ཆེ། །ལྟ་ངན་འཐིབ་པོས་ནོན་པའི་ཏརྐའི་སྡེས། །དོན་,མེད་དཀའ་ཐུབ་གནས་ལ་སྲོག་འདོར་ན། །དོན་ཆེན་ཐར་ལམ་སྟོན་པའི་བཤེས་,གཉེན་ལ། །ལུས་ངག་ཞབས་ཏོག་སྲི་ཞུ་ཅིས་མི་བྱེད། རྨོངས་དག་ཚེ་འདིའི་དཔུང་,གཉེན་ཉི་ཚེའི་ཆེད། །ཁྲེལ་མེད་དཔོན་ལ་བློ་གཏད་འཆའ་མཐོང་ན། །མི་བསླུ་གཏན་,བདེར་སྦྱོར་མཛད་དགེ་བའི་བཤེས། །ཡིད་ཆེས་གུས་པས་འབྲལ་མེད་ཅིས་མི་བསྙེན། །དར་
P000010_v001_00224,ཅིག་འཇིགས་པས་སྐྲག་པའི་མི་རྣམས་ཀྱིས༑ ༑སྐྱེལ་མ་དཔའ་བོ་འཚོལ་ལ་ཉེར་,བརྩོན་ན། །སྲིད་པའི་སྡུག་བསྔལ་འཇིག་ཚོགས་ཀུན་སྐྱོབ་པའི། །དགེ་བའི་བཤེས་མཆོག་ཅི་,ཕྱིར་བསྟེན་མི་བྱེད། །ཚེ་འདིའི་ལྟོ་འཚོལ་བཟོ་རིགས་ཕྲན་ཚེགས་ཙམ། །སློབ་བྱེད་པའང་,ངལ་བརྒྱས་བརྔན་མཐོང་ན། །ཟག་མེད་ཡོན་ཏན་འབྱོར་ཚོགས་རྒྱས་མཛད་པའི། །དགེ་བའི་,བཤེས་གཉེན་མཆོད་ལ་ཅིས་མི་སྤྲོ། །མི་བརྟན་གཡོ་བའི་ལུས་ཀྱི་འདུ་འཁྲུགས་,ཕྲན། །གཞོམ་ཕྱིར་སྨན་པའི་ངག་ལ་ཉན་བྱེད་ན། །ལས་ཉོན་སྲིད་པའི་རིམས་ཚོགས་,གཞིལ་མཛད་པའི། །དགེ་བའི་བཤེས་ཀྱི་བཀའ་ལུང་ཅིས་མི་སྒྲུབ། །འདི་ན་ཟང་ཟིང་
P000010_v001_00225,ཉུང་ཟད་བྱིན་ལ་ཡང༌། །ཆེས་ཆེར་དགའ་བས་དྲིན་གཟོར་བརྩོན་མཐོང་ན། །རྣམ་,གྲོལ་ནོར་བུའི་གཏེར་སྦྱིན་དགེ་བའི་བཤེས། །འབྲལ་མེད་དད་བརྒྱའི་གཙུག་གིས་ཅིས་,མི་མཆོད། །མདོར་ན་སྲིད་ཞིའི་ལེགས་ཚོགས་ཇི་སྙེད་པ། །དེད་དཔོན་དགེ་བའི་བཤེས་,ལས་འབྱུང་བས་ན། །ཐར་པ་དོན་གཉེར་སྐལ་བཟང་མཆིས་ཀུན་གྱི༑ ༑ཁོང་པའི་སྙིང་,ལྟར་གཅེས་པས་བསྟེན་མཛོད་ཀྱེ། །དེ་སྐད་སྨྲ་བ་པདྨ་རྣམ་རྒྱལ་ཏེ། །དམན་ཡང་,ལྷག་པའི་བསམ་པ་མ་ཉམས་རྒྱུས། །ལེགས་པར་གསོལ་བ་འདི་ཡིས་རང་གཞན་,འགྲོ༑ ༑ཡང་དག་དགེ་བའི་བཤེས་ཀྱིས་ཟིན་གྱུར་ཅིག། །།༄༅། །སྙིང་གི་མུན་སེལ་དྲིན་ཆེན་
P000010_v001_00226,ལ་བཏུད་ནས། །ཐར་པར་འདོད་ལ་ལམ་གནད་ཚིག་གསུམ་སྨྲ། །ཀྱེ་ཧོ་གྲོགས་དག་,རྙེད་པར་དཀའ་བའི་རྟེན། །མཐུན་རྐྱེན་འཁོར་ལོ་བཞི་ཡི་འབྱོར་དུས་འདིར། །གཏན་དུ་,ཕན་པའི་ཆོས་ཤིག་མ་འགྲུབ་ན། །རིན་ཆེན་གླིང་ཕྱིན་ལག་སྟོང་ལྡོག་དང་,འདྲ། །འདུས་བྱས་མར་མེའི་རྩེ་མོ་སྐད་ཅིག་གཡོ། །གློག་འདྲའི་ཚེ་སྲོག་མི་བརྟན་,ཡུད་ཀྱིས་འཇིག །མཛའ་བཤེས་གཉེན་གྱིས་མི་སྟོངས་གཅིག་པུར་འགྲོ། །བསགས་པའི་ནོར་རྣམས་,དོན་མེད་གཞན་གྱིས་སྤྱོད། །སྡིག་སྡུག་གཏམ་ངན་རྨོངས་པ་རང་གིས་ཁུར༑ ༑བར་དོའི་,གནས་ན་འཇིགས་སྐྲག་བསམ་མི་ཁྱབ། །ཡང་སྐྱེ་ཡང་འཁོར་ཤིང་རྟའི་འཕང་ལོ་
P000010_v001_00227,བཞིན། །སྲིད་གསུམ་སྡུག་བསྔལ་མཐའ་མེད་བཟོད་པར་དཀའ། །ལོག་པར་ལྟུང་ཚེ་འགྱོད་ཀྱང་,འཕྱིས་ནས་མེད། །དེ་བས་ད་ལྟ་རང་དབང་ཡོད་དུས་འདིར། །གཏན་བདེ་ཐར་ལམ་,སྙེགས་ན་མི་ལེགས་སམ། །སངས་རྒྱས་དངོས་བྱོན་དགེ་བའི་བཤེས་དང་མཇལ། །ཟབ་རྒྱས་,གདམས་པའི་བདུད་རྩི་ཐོབ་དུས་འདིར། །རང་གི་བརྩོན་པས་བྱང་ཆུབ་མ་བསྒྲུབས་,ན༑ ༑གཞན་གྱིས་འདི་ལ་གྲོགས་བགྱིར་ཅི་ཞིག་ཡོད། །ཉིན་མོ་རྣམ་གཡེང་འདུ་འཛིའི་,མགོ་བོ་འཁོར། །མཚན་མོ་གཏི་མུག་གཉིད་ཀྱི་གཞན་དབང་གྱུར། །དུས་རྒྱུན་ཀུན་རྟོག་,སྤྲོས་པའི་འཁོར་ལོར་འཕྱན། །འདི་འདྲའི་སྤྱོད་པས་ཡོང་ངམ་མནོ་བསམ་ཐོང༌། །ཐོག་
P000010_v001_00228,མེད་འཁྲུལ་བའི་བག་ཆགས་འཐུག་དྲགས་པས། །ལེགས་པར་བསྲུང་ཡང་ཉོན་མོངས་རྦ་,ལ་འཆེལ༑ ༑དལ་ཁོམ་རེས་འགའི་ཆོས་ཀྱི་ཕན་ཐོགས་དཀའ། །སྙིང་ནས་སྙིང་ལ་བརྩོན་,པའི་གོ་བགོས་འཚལ། །གངས་ལྗོངས་འདི་ན་མཁན་སློབ་ཆོས་རྒྱལ་སོགས། །སྔོན་བྱོན་ལོ་,པཎ་དམ་པའི་བཀའ་དྲིན་གྱིས། །འཇིག་རྟེན་ཕྱི་མར་ཆོས་ཀྱིས་ཕན་ནོ་ཞེས། །གནག་,རྫི་རྒན་པོ་ཡན་ཆོད་སྒྲོགས་བྱེད་མོད། །ལག་ལེན་ཚུལ་བཞིན་བྱེད་པ་ཉིན་,སྐར་ཙམ། །འདི་ནི་ལས་འབྲས་ཡིད་ཆེས་མ་སྐྱེས་ཤིང༌། །ངེས་པར་འཆི་བ་,མ་དྲན་ཁོ་ནའི་སྐྱོན། །དེ་ཕྱིར་བློ་སྣ་བཙན་ཐབས་བསྟུངས་བྱས་ནས། །རྒྱུ་འབྲས་
P000010_v001_00229,རྟེན་འབྲེལ་ཚུལ་ལ་གུས་པ་གནད། །ཡོད་པ་ཡོད་ཕྱིར་འཚོ་སྐྱོང་བསྲུང་བསྲེལ་,དཀའ། །མེད་པ་མེད་ཕྱིར་རྩོལ་སྒྲུབ་ཤ་ཐང་ཆད། །ཇི་ལྟར་བསམས་ཀྱང་འདོད་པ་,སྡུག་བསྔལ་རྒྱུ། །དེ་བས་འདོད་ཆུང་ཆོག་ཤེས་བརྟེན་ན་ལེགས། །འདོད་ཆུང་ཆོག་ཤེས་,འཕགས་པའི་རིགས་ལྡན་པས། །ཚུལ་གནས་ཐོས་དང་བསམ་པ་ལ་བརྟེན་ནས། །སྒོམ་པས་,རང་རྒྱུད་འཆིང་བ་གྲོལ་བྱེད་པ། །འདི་ནི་དམ་པས་བསྔགས་པའི་ལམ་སྲོལ་,ཡིན༑ ༑ཁ་ཅིག་ལམ་གནད་གང་ཡང་མེད་བཞིན་དུ། །ཐེག་ཆེན་ཡིན་རློམ་ལོང་སྤྲང་,རྒྱལ་པོ་རུ། །སྨྲ་འདྲ་མཁས་པས་དཔྱད་ན་ངོ་ཚའི་གནས། །ཐེག་པ་ཆེ་ཆུང་
P000010_v001_00230,རྟགས་དང་ཆོ་གས་མིན༑ ༑ངེས་པར་ཐབས་ཤེས་བློ་སྟོབས་ཆེ་ཆུང་ཁྱད། །ཨུ་ནུས་,ཁོ་ནས་གྲོལ་བ་ཐོབ་སྲིད་ན༑ ༑ཕྱི་རོལ་དྲང་སྲོང་རྣམས་ཀྱང་གྲོལ་བར་,རིགས། །དེ་བས་ལམ་གནད་ཚུལ་བཞིན་ཤེས་པ་གཅེས། །འདུས་བྱས་མི་རྟག་ཟག་བཅས་,སྡུག་བསྔལ་ཉིད། །མྱ་ངན་འདས་ཞི་ཆོས་རྣམས་བདག་མེད་ཚུལ། །ལེགས་པར་ཤེས་ནས་,མཆོག་གསུམ་སྐྱབས་བསྟེན་པ། །ནང་པ་སངས་རྒྱས་པ་ལ་མེད་ཐབས་མེད། །མཁའ་མཉམ་,འགྲོ་ཀུན་ཕ་མར་ངེས་བྱས་ནས། །སྡུག་བསྔལ་སྲིད་པའི་མཚོ་ལས་བསྒྲལ་བྱའི་,ཕྱིར། །རྣམ་མཁྱེན་རྫོགས་བྱང་དོན་གཉེར་བྱང་ཆུབ་སེམས༑ ༑སྲོག་ལ་ཐུགས་ཀྱང་མི་གཏོང་
P000010_v001_00231,དམ་བཅའ་གལ། །རྒྱལ་སྲས་ཀུན་ཏུ་བཟང་དང་འཇམ་དཔལ་སོགས། །བློ་ཆེན་རྣམས་ཀྱི་,རྣམ་ཐར་རྒྱ་མཚོ་ལ། །ཇི་སྲིད་འཁོར་མཐས་གཏུགས་པ་དེ་སྲིད་དུ། །སློབ་པར་,འདོད་གང་ཐེག་ཆེན་ལམ་རྩ་ལགས། །སྣང་བཏགས་འཁོར་འདས་ཆོས་ཀུན་རྨི་ལམ་,བཞིན། །དོན་ལ་མེད་དེ་རྟེན་འབྲེལ་སྣང་བ་ཙམ། །ཇི་ལྟར་ཁ་ཏོན་མར་མེ་,མེ་ལོང་རྒྱ། །མེ་ཤེལ་ས་བོན་སྐྱུར་སྒྲའི་དཔེས་མཚོན་བཞིན། །རྟག་ཆད་ལས་འདས་,ཀུན་རྫོབ་བདེན་པའི་གཤིས། །མ་བརྟགས་ཉམས་དགའ་བརྟགས་ན་ངོ་བོས་སྟོང༌། །ནན་,གྱིས་བརྟགས་ན་སྐྱེ་སོགས་སྤྲོས་མཐའ་བྲལ། །ཡོད་མིན་མེད་མིན་བསམ་འདས་བརྗོད་
P000010_v001_00232,བྲལ་དབྱིངས༑ ༑དཔེ་ཡིས་མི་མཚོན་བརྟག་པའི་བློས་མི་རིག །འོད་གསལ་རང་བཞིན་འཁོར་,འདས་ཀུན་ལ་ཁྱབ། །ཚིག་གིས་མི་མཚོན་ཐ་སྙད་ཡོངས་ཆད་པ། །བརྗོད་བྲལ་ནམ་,མཁའ་ལྟ་བུའི་གཤིས་ལུགས་ནི། །དོན་དམ་བདེན་པར་སྲས་བཅས་རྒྱལ་རྣམས་བཞེད། །དེས་,ན་སྣང་སྟོང་ཕྱོགས་རེར་ཁས་ལེན་པའི། །སྤྲོས་པའི་མཚན་མ་ཀུན་ལས་རབ་,འདས་པའི། །བདེན་གཉིས་ཟུང་འཇུག་དབུ་མ་ཆེན་པོའི་ཚུལ། །སྟོང་དང་རྟེན་འབྱུང་འགལ་,མེད་དོན་གཅིག་ཏུ༑ ༑ལེགས་པར་ཤེས་ན་དོན་གྱི་མཁས་པ་ཡིན། །དེ་ལྟར་ཐབས་,མཆོག་སྙིང་རྗེ་ཆེན་པོ་དང༌༑ ༑རྣམ་པར་མི་རྟོག་ཤེས་རབ་ཟབ་མོའི་
P000010_v001_00233,ཚུལ། །ཟུང་འགྲེལ་ཡང་དག་ལམ་གྱི་རྩིས་ཟིན་ངོས། །སྒྱུ་མའི་སྐྱེས་བུས་སྒྱུར་མའི་,རོལ་རྩེད་བཞིན། །ཕ་རོལ་ཕྱིན་དྲུག་བསྐྱེད་བཟླས་རྫོགས་གསུམ་སོགས། །མདོ་སྔགས་ལམ་ལ་,རང་བློས་གང་ནུས་བསླབ། །རྗེས་ལ་འཁོར་གསུམ་དམིགས་པའི་དུག་སྤངས་ཏེ། །དགེ་ཚོགས་,བྱང་ཆུབ་ལམ་དུ་བསྔོ་བྱས་ན། །ངེས་པར་ཡང་དག་ལམ་ལས་ཕྱིར་མི་,ལྡོག །ཐར་པ་ཆེན་པོའི་ལམ་སྣ་ཟིན་པ་ལགས། །དེ་སྐད་སྨྲ་བྱེད་པདྨ་རྣམ་,རྒྱལ་ཏེ། །བླུན་ཡང་མོས་དགེ་ལྷག་བསམ་མ་རྨས་རྒྱུས། །བདག་དང་འགྲོ་ཀུན་ཐེག་,ཆེན་ལམ་ཞུགས་ཏེ། །མྱུར་དུ་རྣམ་མཁྱེན་གོ་འཕང་མངོན་བྱེད་ཤོག །༄༅། །ལྟ་སྒོམ་སྤྱོད་
P000010_v001_00234,ལས་འཕྲོས་པའི་གཏམ་ཉུང་ངུ༌།ན་མོ་མཉྫུ་ཤྲཱི་ཡེ། རང་བཞིན་འོད་གསལ་,བདེ་གཤེགས་སྙིང་པོ་ནི། །ངོ་བོ་སྟོང་པས་རྟག་པའི་མཐར་མི་གནས། །རང་བཞིན་,གསལ་བས་ཆད་པའི་མུ་དང་བྲལ། །གཉིས་སུ་བརྟགས་ཀྱང་གཉིས་མེད་མཉམ་པ་,ཉིད། །འགྲོ་བ་ཀུན་གྱི་སེམས་ཀྱི་ཆོས་ཉིད་དེ༑ ༑འདི་ཡོད་པས་ན་འགྲོ་ཀུན་,མྱང་འདས་འགྲོ། །དེ་ཉིད་མ་མཐོང་གཉིས་འཛིན་སྒྲིབ་པའི་རྒྱུས༑ ༑སྙིང་པོའི་རང་བཞིན་,གདོད་ནས་རྣམ་དག་ཀྱང༌། །གློ་བུར་བག་ཆགས་འཁྲུལ་བའི་སྦུབས་སུ་ཆུད། །ཡོན་,ཏན་མི་མངོན་ས་འོག་གཏེར་བཞིན་གནས། །དེ་ཚུལ་ལྷ་ཡི་མིག་ལྡན་གྱིས་
P000010_v001_00235,མཐོང་ནས། །ཕྱུང་སྟེ་རང་གཞན་དབུལ་བ་སེལ་བ་བཞིན། །བློ་ཆེན་རྣམས་ཀྱིས་དེ་,ཉིད་གཟིགས་ནས་ནི། །རྣམ་མང་འགྲོ་བའི་ཁམས་ཀྱི་སྒྲིབ་བསལ་བས། །དོན་གཉིས་ལྷུན་,གྲུབ་དཔག་མེད་འབྱོར་པ་འཛིན། །དེ་སླད་སྐལ་བཟང་བློ་ཆེན་སྦྱོང་བ་ཅན། །ཟབ་,མོའི་གནས་ལ་འཇུག་པར་སྤྲོ་རྣམས་ཀྱིས། །བྱས་ཆོས་རྩོལ་སྒྲུབ་མང་པོས་མི་,འཆིང་བར། །རང་ལ་གནས་པའི་ཆོས་སྐུ་རིན་ཆེན་གཏེར། །བླ་མའི་མན་ངག་སྟོབས་,ཀྱིས་འབྱོན་པར་མཛོད། །དངོས་དང་དངོས་མེད་བློ་ཡི་སྤྱོད་ཡུལ་ཏེ། །དོན་དམ་བདེན་,པ་བློ་ཡི་ཡུལ་མི་གནས། །བློ་བྲལ་གཤིས་ལ་ཕེབས་ན་ལྟ་བ་ཡིན། །བརྟག་
P000010_v001_00236,དཔྱད་ཚོལ་འཕྲོ་མང་པོའི་དགོས་པ་སྐྱུང༌། །སྒོམ་དང་མི་སྒོམ་གཉིས་ཀ་,མཐའ་ཡིན་ཏེ། །མཐར་འཛིན་བསྒོམས་པས་ཡང་དག་དོན་མི་མཐོང༌༑ ༑གཉུག་མའི་ངང་,ལ་གནས་ན་སྒོམ་པ་ལགས། །སེམས་འཛིན་སྡུག་བཙིར་མང་པོ་བསྐྱུར་ལ་ཐོང༌,། །སྤྱོད་དང་མི་སྤྱོད་གཉིས་ཀ་བཅོས་མ་སྟེ། །བཅོས་མའི་སྤྱོད་པས་བྱང་ཆུབ་,བགྲོད་དུས་མེད། །བྱར་མེད་དོན་ལ་སྤྱོད་ན་སྤྱོད་པའི་མཆོག །ཚུལ་འཆོས་འཆིང་བའི་,ལྕགས་སྒྲོག་ཁྲོལ་དང་བདེ། །ཐོབ་དང་མ་ཐོབ་གཉིས་ཀ་ཞེ་འདོད་དེ། །ཞེ་འདོད་,འབྲས་བུས་བྱང་ཆུབ་མཐོང་དུས་མེད། །མཉམ་ཉིད་ཀློང་དུ་གྱུར་ན་འབྲས་བུའི་
P000010_v001_00237,རྩེ། །རེ་དོགས་ཞེ་འདོད་ཁུར་པོ་བོར་ན་ལེགས། །མདོར་ན་རང་ངོ་ཤེས་པ་,ལྟ་བ་སྟེ། །དེ་ཡི་ངང་ལ་གནས་ན་སྒོམ་པ་ཡིན། །དེ་ལ་ཞེན་པ་,མེད་ན་སྤྱོད་པའི་རབ། །ཡེ་གྲོལ་གཤིས་ལ་ཕེབས་ཚེ་འབྲས་བུར་བརྗོད། །ཀུན་ཀྱང་,བློ་བྲལ་གཉུག་མའི་ངང་དུ་འདུ། །ཆོས་ཀྱི་དབྱིངས་ལ་ཐ་དད་གྲུབ་པ་,མེད། །དེ་ལྟར་ཤེས་ན་སྲིད་ཞིའི་འཆིང་ལས་གྲོལ། །དེ་སྐད་ལྟ་༵སྒོམ༵་སྤྱོད༵་ལ༵ས་,འཕྲོ༵ས་པ༵འི་གཏམ༵། །ཉུང༵་ངུ༵་འདི་ཡང་པདྨ་བི་ཛས་བྲིས། །དགེ་བས་སེམས་ཀྱི་རྡོ་,རྗེ་འགྲུབ་གྱུར་ཅིག༑༄༅། །གྲོགས་པོ་རྣམས་ལ་འཐད་འོས་གཏམ།ཐར་པའི་དེད་དཔོན་མཆོག་
P000010_v001_00238,ལ་ཕྱག་བྱས་ནས། །གྲོག༵ས་པོ༵་རྣམ༵ས་ལ༵་འཐ༵ད་འོས༵་གཏམ༵་ཞིག་གླེང༌། །བསྟན་ཞབས་,ཀླ་ཀློས་སྡུད་པའི་མི་སྙན་སྒྲས། །ལྷོ་མོན་ཡུལ་མཐར་རྒྱང་མིག་གཏོད་མོད་,ཀྱི། །དེ་བས་ཉེ་བ་ཀུན་འབྱུང་ཕྲ་རྒྱས་དཔུང༌། །རང་རྒྱུད་རྙོགས་ཕྱིར་ཆས་,ལ་བག་ཡོད་མཛོད། །རྒྱལ་བསྟན་མཚན་གཞི་ལུང་དང་རྟོགས་པ་སྟེ། །ལུང་གི་ཆོས་,ནི་སྡེ་སྣོད་རྣམ་པ་གསུམ། །རྟོགས་པ་དེ་ཡི་སྒྲུབ་ཆོས་བསླབ་གསུམ་ཡིན། །བསྟན་,པ་ཕྱི་ན་མེད་ཀྱི་ནང་དུ་ཡོད། །བསྟན་སྲུང་འདོད་ན་དྲན་ཤེས་མེལ་,ཚེ་ཡིས། །ནང་དུ་རྟོག་ལ་རང་གི་སེམས་འདི་ཐུལ། །སེམས་འདི་ཐུལ་ན་ཕྱི་
P000010_v001_00239,རོལ་ཀླ་ཀློ་བརྒྱ། །འཚོགས་ཀྱང་དེ་ཡིས་སྐལ་ངན་བགྱིད་ནུས་ཅི། །མི་ཤེས་མ་,གུས་བག་མེད་ཉོན་མོངས་དཔུང༌། །ཚུལ་ཁྲིམས་ནོར་མཆོག་འཕྲོག་སླད་ཉེར་རྒྱུ་,བས། །བག་ཡོད་གཉེན་པོའི་སྒོ་ལྕགས་སྡོམ་བྱོས་དང༌། །ཡོན་ཏན་འབྱོར་ཚོགས་དཔག་,མེད་མཛོད་ཀྱིས་ཕྱུག །ལྔ་ཕྲག་ཉེས་པའི་ཆོམ་པོ་མི་བཟད་པས༑ ༑ཏིང་འཛིན་ཞི་,བའི་རྒྱལ་སྲིད་ལ་འཚེ་བས། །འདུ་བྱེད་བརྒྱད་ཀྱི་དཔུང་ཚོགས་བསྐུལ་བྱོས་དང༌,། །སྤྱན་དང་མངོན་ཤེས་རྫུ་འཕྲུལ་སྒོ་བརྒྱ་འབྱེད། །འཇིག་ལྟ་ལ་ཞེན་མ་རིག་,གཉིས་འཛིན་མུན། །ཡང་དག་ལྟ་བའི་གནས་ལ་སྒྲིབ་བརྩོན་པས། །རྣམ་གསུམ་ཤེས་རབ་
P000010_v001_00240,སྒྲོན་མེ་ཐོགས་མཛོད་དང༌། །མཁྱེན་གཉིས་སྣང་བ་གསར་པས་མཛེས་པར་འགྱུར། །བརྩོན་,འགྲུས་རླུང་གིས་སྦར་བའི་ལམ་བདེན་མེས། །མཐོང་སྒོམ་སྤང་བྱའི་ཚང་ཚིང་སྲེག་,མཛོད་དང༌༑ ༑རྣམ་གྲོལ་ཟག་མེད་བདེ་བའི་ཞིང་ས་རུ། །དོན་གཉིས་ལོ་ཏོག་,སྨིན་ལ་སོམ་ཉི་ཅི། །ལྟ་བའི་གོ་གྱོན་སྙིང་རྗེའི་མཚོན་ཐོགས་ཏེ། །གཞན་ཕན་,ཕར་ཕྱིན་དྲུག་གི་དམག་བསྐུལ་ནས༑ ༑བདག་འཛིན་ཉོན་མོངས་དགྲ་བོ་གཞོམ་མཛད་,པ། །ཤཱཀྱའི་སྲས་ཀྱི་རུབ་ཆོས་ཟླ་མེད་ཡིན། །དེས་ན་བསླབ་གསུམ་གོ་ཆ་ལེགས་,བགོས་ནས། །བཤད་སྒྲུབ་ཕྲིན་ལས་རུ་མཚོན་གསར་པ་ཡིས། །ཕྱོགས་ལས་རྣམ་རྒྱལ་གྲགས་
P000010_v001_00241,པའི་རྔ་བོ་ཆེ། །སྲིད་ན་སྙན་པའི་བརྟུལ་ཞུགས་མི་དམན་འཚལ། །ཁ་ཅིག་སྦས་,ཡུལ་གནས་ལ་ཡིད་སྨོན་ཡང༌། །དེ་ལས་ཉེ་བའི་ཞིང་མཆོག་གམ་ན་,བདོག །ཕུང་ཁམས་སྐྱེ་མཆེད་གདན་གསུམ་དཀྱིལ་འཁོར་ལྷར། །ཡེ་ནས་ལྷུན་གྲུབ་སྦས་ཡུལ་,ངོ་མཚར་ཅན། །རྣལ་འབྱོར་མ་ཧཱའི་བསྙེན་སྒྲུབ་ཡན་ལག་བཞིས༑ ༑འབྱེད་ན་རིག་འཛིན་,རྣམ་བཞིའི་བཙན་སར་སྙེགས། །ཁམས་དྲུག་ལྡན་པའི་ལུས་ཀྱི་སྦས་ཡུལ་ན། །རྩ་རླུང་,ཐིག་ལེའི་གྲོང་ཁྱེར་མ་བཀོད་བཀྲ། ཨ་ནུས་ཐབས་གྲོལ་ལམ་གྱིས་འབྱེད་ནུས་,ན། །ས་ལམ་དབུ་མར་བགྲོད་པའི་ཉེ་ཁྱད་ཡོད། །སྙིང་དབུས་གཞོན་ནུ་བུམ་པའི་
P000010_v001_00242,སྦས་ཡུལ་ན། །སྐུ་གསུམ་ཡེ་ཤེས་སུམ་བརྩེགས་རྟེན་མཆོག་བཞུགས། །རང་གནད་མངོན་སུམ་,ལམ་གྱིས་འབྱེད་མཁས་ན། །སྣང་བཞིས་གྲོལ་སར་སྙོགས་པའི་གསེང་ལམ་རྨད། །ཨེ་མ་,ཡང་གསང་ཆེས་ཟབ་སྦས་པའི་ཡུལ། །བློ་ཆེན་སྐལ་བ་མཆོག་རབ་འཇུག་པའི་,གནས། །སྔོན་བྱོན་རྒྱལ་བ་རྒྱ་མཚོ་གཤེགས་ཤུལ་ཕུལ། །ཚུལ་འདིར་འཇུག་རྣམས་སྲིད་པ་,ཐ་མར་ངེས། །དེ་ཚུལ་འབྱེད་པའི་བློ་མཐུས་དབུལ་གྱུར་ན། །བདེ་བ་ཅན་སོགས་,སྦས་ཞིང་སྤྲུལ་པའི་གནས། །བགྲོད་པའི་ལམ་ཡིག་མདོ་ནས་རྗེས་བསྟན་པའི། །རྒྱུ་མཆོག་,བཞི་ལ་འབད་པ་ལྷུར་ལེན་མཛོད། །ཀྱེ་མ་འདི་འདྲའི་སྦས་ཡུལ་མ་ཕྱིན་
P000010_v001_00243,ན། །སྐྱེ་ཤི་ཟོ་ཆུའི་ཁྱུད་མོ་དབང་མེད་འཁོར། །སྡུག་བསྔལ་གསུམ་གྱི་འཁྲུལ་འཁོར་,ཟློག་པར་དཀའ། །ལས་ནི་ས་ལ་མ་ཡིན་ཆུ་ལ་མིན། །རང་རང་ཟིན་འབྱུང་,ཕུང་པོའི་སྟེང་དུ་སྨིན། །འདི་ལ་གནས་དང་དུས་ཀྱིས་བསྐལ་པ་མེད། །ཉི་ཚེའི་,སྦས་ཡུལ་ཟིན་ཀྱང་ཅི་བྱར་ཡོད། །དེ་བས་སྐྱེ་བ་བཟློག་ལ་འབད་འཚལ་,ལོ། །ཁ་ཅིག་གནས་བསྐོར་ལྷྭམ་བརྡོལ་དོན་གཉེར་ལོ། །གཉེན་པོས་རང་རྐྱ་ཐུབ་པའི་,གདེང་མེད་ན། །རྒྱུས་མེད་ཡུལ་དུ་དཔྲལ་ཀོ་འཐུག་པོའི་གསོབ། །གྱོན་དེས་ཁྲེལ་དང་,ངོ་ཚ་མ་རུངས་བྱེད། །ལམ་རྒྱགས་ཆེད་དུ་ཉམ་ཆུང་འཚོ་བ་བཏུང༌། །ཚོང་
P000010_v001_00244,འདུས་ནོར་སོགས་གཡོ་སྒྱུས་བདག་གིར་བྱེད། །གྲོགས་ངན་རྐྱེན་གྱིས་བསླབ་སྡོམ་སྲོག་,རྩ་དབྲལ༑ ༑ལུས་ཀྱི་ལས་གསུམ་རྫོང་དུ་བཏབ་པ་བཞིན། །རྙེད་ཕྱིར་མི་བདེན་གཏམ་,གྱིས་འདུ་ཤེས་བསྒྱུར། །ཡིད་མཐུན་འགྲུལ་ཟླ་ཕན་ཚུན་ཚིག་གིས་འབྱེད། །ལམ་འཕྲང་ཡང་,དོག་ཙམ་ལ་རྩུབ་མོས་སྤྱོ། །བཤུལ་རིང་ལམ་རྣམས་དོན་མེད་བཀྱལ་བས་འདའ། ངག་,གི་ལས་བཞི་གྲོགས་སུ་བཀུག་པ་བཞིན། །ལྷ་རྟེན་འཆོད་རྫས་ལ་ཡང་བརྣབ་,སེམས་འཆའ། །དཀོན་གཉེར་ཚིག་ཟུར་ཙམ་ལའང་གནོད་སེམས་འཆང༌། །མི་འདོད་བྱུང་ན་,ལྷ་ལ་ཡིད་ཆད་འཁངས༑ ༑ཡིད་ཀྱི་ལས་གསུམ་ཟོང་དུ་ཁུག་པ་བཞིན། །རྒྱུ་མཚན་
P000010_v001_00245,མི་ཤེས་ལྷ་རྟེན་ནོམ་ཉུལ་བྱེད། །སེར་སྣས་མ་ཁྲོལ་ལྷ་ཁང་སྟོང་པར་,མཇལ། །དད་པས་དབུལ་བས་བསྐོར་གྲངས་ཐོབ་འཇལ་བརྩི། །དེ་འདྲའི་གནས་བསྐོར་དོན་མེད་,ངལ་བའི་རྒྱུ། །དག་སྣང་ཡོད་ན་སྣོད་བཅུད་ལྷ་རུ་ཤར། །མོས་གུས་ཅན་ལ་,རྒྱལ་རྣམས་གམ་ན་བཞུགས། །གསོལ་བ་བཏབ་ན་ཐུགས་རྗེ་ཉེ་རིང་མེད། །བློ་གཏད་,ནུས་ན་བསམ་དོན་ཡིད་བཞིན་འགྲུབ། །དེ་སླད་མོས་པའི་ཡིད་མཁར་མཆོག་གསུམ་,སྤྲིན། །ཉེར་བཀོད་དད་བརྒྱའི་དབྱར་རྔའི་སྒྲ་དབྱངས་ཀྱིས། །བསྐུལ་ན་བྱིན་རླབས་ཆར་གྱི་,རྒྱུན་བཟང་པོས། །ཉམས་རྟོགས་མྱུ་གུ་གསར་འཁྲུངས་ངོ་མཚར་འབར། །དེ་ཕྱིར་ཡིད་མཐུན་
P000010_v001_00246,དགེ་བའི་གྲོགས་པོ་དག །དོན་མེད་ཙབ་ཙུབ་བློ་སྣ་མི་མང་བར། །དམ་པས་,ལེགས་བསྔགས་ཆོས་མཐུན་དབེན་པའི་རིར། །སྒྲུབ་པའི་སྲོག་ཤིང་བརྟན་པར་མི་འཐད་,དམ། །ཁ་ཅིག་གཉན་ཁྲོད་ཆུ་མིག་འགྲིམ་ལོ་སྐད། །ནང་དུ་ཉམས་མྱོང་དྲོད་ཚད་,མི་ལྡན་ན། །ཐོ་ཅོའི་སྤྱོད་པ་ལྷ་འདྲེས་བརླམ་པའི་རྒྱུ། །ལོ་འདོད་ཞེན་པས་,གྲུབ་འབྲས་གཞན་དུ་བསྐལ། །ཐོགས་བཅས་ཡུལ་ལ་ཨ་འཐས་ཞེན་པས་བཅིངས༌། ཐོགས་,མེད་བློ་ལ་རེ་དོགས་འཁུ་འཕྲིག་འཁྲིགསརྒོད། །དགའ་བྲོད་ཉམས་ལ་ཞེན་འཛིན་རློམ་,པས་ཁེངས༑ ༑སྙེམས་བྱེད་བདག་འཛིན་ཆོས་བརྒྱད་རི་བོ་མཐོ། །རང་རྒྱུད་མི་རྟོག་ཧམ་
P000010_v001_00247,པ་སུ་བས་ཆེ། །འདྲེར་འཛིན་རྣམ་རྟོག་ཟུར་མགོ་གཞན་པས་རག །ཅུང་ཟད་ཙམ་,ལ་དགའ་སྡུག་རྣམ་འགྱུར་བརྒྱ། །མི་བྱེད་དགུ་བྱེད་གྲུབ་འབྲས་གཅིག་ཀྱང་མེད། །ཐ་,མ་བུ་ཚའི་ཁོལ་པོ་གླ་མེད་པོ། །དེ་འདྲའི་བྱ་བཏང་རིར་འགྲིམ་བསྐྱུངས་,ན་ལེགས། །འདིར་སྣང་ཚེ་འདིར་ཞེན་པའི་གཉན་ཁྲོད་དུ། །བདག་འཛིན་དུག་ལྔའི་འདྲེ་,རྒོད་ཆོ་འཕྲུལ་ཅན། །བློ་བྲལ་ཕཊ་ཀྱིས་གཅོད་པའི་རོ་སྙོམས་ཀྱིས། །འགྲོ་ཁམས་སྙིང་,རྗེས་འཛིན་དེ་གཅོད་མཁན་ལགས། །ཆོས་དང་མཐུན་ན་གྲོང་འདབས་ཡིན་ཀྱང་རུང༌,། །ཆགས་སྡང་སྐྱེད་ན་སྒྲུབ་གནས་ཡིན་ཀྱང་བྱོལ༑ ༑གཙོ་བོར་ནང་གི་དགེ་སྦྱོར་
P000010_v001_00248,འཕེལ་རྐྱེན་ལ། །བརྟགས་ནས་བླང་དོར་གནས་སྐབས་ཕྱེད་པ་གཅེས། །མདོར་ན་སྟོང་ཉིད་,སྙིང་རྗེའི་ཤིང་རྟ་ཡིས། །འགྲོ་ཚོགས་འདུན་མའི་ཁ་ལོ་དགེ་ཕྱོགས་སུ། །དྲངས་ནས་,རྣམ་མཁྱེན་གྲོང་དུ་གཞུག་པ་ལ། །ལེ་ལོའི་གཡུལ་ངོ་བཟློག་པའི་བརྩོན་འགྲུས་,འཚལ། །འདི་ནི་རང་འདྲའི་སྙིགས་སྤྱོད་ཕལ་རྣམས་ལ། །ཕན་སྙམ་ལྷག་པའི་བསམ་པས་,ཞུས་པ་སྟེ། །གཞན་དུ་བསྟན་ལ་དགོངས་དང་སྦས་ཡུལ་བགྲོད། །གནས་རྟེན་བསྐོར་དང་,སྤྱོད་ཡུལ་རོ་སྙོམས་ཀྱི། །ཡོན་ཏན་བསམ་འདས་ཀུན་ལ་ཞུས་པ་མིན། །ངེས་འབྱུང་,བྱང་ཆུབ་སེམས་ཀྱི་གཞི་བཟུང་ནས། །གྲགས་འདོད་ཆོས་བརྒྱད་གཡའ་ཡིས་མ་གོས་
P000010_v001_00249,པར། །དམ་པའི་རྣམ་ཐར་གསེར་བཞིན་ངོམ་རྣམས་ལ། །ཡིད་རང་སོར་བཅུའི་མེ་ཏོག་,བཞད་པ་ལགས། །དེ་སྐད་སེང་རྫོང་གྲུབ་པའི་བསྟི་གནས་ནས། །ལུགས་ཟུང་དྲི་ཡིས་,ཡོངས་བཏང་བྷུ་སུ་ཀུ། །འཇམ་དབྱངས་བློ་གྲོས་རྒྱ་མཚོར་འབོད་དེས་བྲིས། །དགེ་བས་,ཕན་བདེའི་དགའ་སྟོན་རྒྱས་གྱུར་ཅིག །༄༅། །ཁྱེད་གསུང་མི་ལྡོག་གང་དྲན་གླུ་ཆུང་,ཞིག་ལེན།ཨ་ཧོ། དོན་བརྒྱུད་མན་ངག་རིན་ཆེན་སྣ་བདུན་གྱི་འབྱོར་པས། །སྒོམ་མེད་,རྒྱལ་པོ་ཆོས་སྐུའི་གཏན་སྲིད་ལ་རོལ་བའི། །མཚུངས་བྲལ་དྲིན་ཆེན་བླ་མ་,སྙིང་དབུས་སུ་བཀོད་ནས། །ཁྱེད༵་གསུང༵་མི༵་ལྡོག༵་ག༵ང་དྲན༵་གླུ༵་ཆུང༵་ཞི༵ག་ལེ༵ན་
P000010_v001_00250,ནོ། །ཁྱད་གཞི་དལ་བ་རྣམ་བརྒྱད་བཅོས་ལེགས་ཀྱི་གྲུ་བོ། །ཁྱད་ཆོས་འབྱོར་པ་,བཅུ་ཡི་བ་དན་གྱིས་མཛེས་ཤིང༌། །མཐུན་རྐྱེན་འཁོར་ལོ་བཞི་ཡི་དྲི་,བཞོན་གྱིས་བསྐུལ་ཚེ། །གཏིང་ཟབ་སྲིད་མཚོ་བརྒལ་ལ་བརྩོན་འགྲུས་རེ་བརྩམ་འཚལ། །སྣོད་,བཅུད་མི་བརྟན་འགྱུར་བའི་སྒྱུ་མ་ཡི་སྤྲིན་རུམ། །འདུས་བྱས་སྐད་ཅིག་གཡོ་,བའི་གློག་ཕྲེང་གི་རྩེ་མོར། །ཉེར་འཚེའི་རླུང་དམར་འཁྲུགས་པའི་དྲག་ཤུལ་གྱི་,ལག་པས། ཉམ་ཆུང་འཚོ་བའི་མར་མེ་ནམ་གསོད་རང་སུས་ཤེས། །རྣམ་གསུམ་སྡུག་,བསྔལ་མི་བཟད་འཛིན་ཁྲི་ཡི་ཁ་སྒོར། །ཟློག་དཀའ་ཀུན་འབྱུང་ལས་ཉོན་དུས་
P000010_v001_00251,མིན་གྱི་རླུང་གིས། །རབ་དཀྲུགས་རྦ་ལ་གཡེངས་པའི་བརྒྱུད་ལྔ་ཡི་འགྲོ་བ། །བདེ་,བའི་ངལ་སྟེགས་ཞིག་པའི་སྣང་ཚུལ་འདིས་སྐྱོ་བ། །འདི་ན་སྲིད་པ་ལས་,ཀྱི་མེ་ལོང་ནི་གཙང་མར། །མངོན་གྱུར་རྒྱུ་འབྲས་གཟུགས་བརྙན་འབུམ་ཕྲག་ནི་,མཐོང་ཡང༌། །ད་དུང་ཡིད་ཆེས་མི་སྐྱེད་དཀར་མིན་གྱི་ལས་ལ། །འཇུག་རྣམས་,ཐར་པའི་ས་བོན་ནམ་ཞིག་ན་ཐེབས་ཨང༌། །ཆོས་བརྒྱད་ལྕགས་ཀྱུ་རྣོན་,པོས་གཞན་དབང་དུ་གྱུར་མིན། །དབེན་གསུམ་པད་རྩའི་འཚོ་བར་རང་དབང་གིས་,སྤྱོད་པའི། །གྲོགས་མཆོག་གཉིས་འཐུང་དབང་པོའི་བརྟུལ་ཞུགས་དེ་མཐོང་ནས༑ ༑མི་བརྟན་གཡོ་
P000010_v001_00252,བའི་སེམས་ཀྱང་ཡུད་ཙམ་དུ་ཆགས་སོང༌། །ཆགས་སྡང་རྒྱ་ཐག་བྲེས་པའི་,འདུ་འཛི་ཡི་གྲོང་ལས། །བྱོལ་ནས་ཕྱོགས་མེད་དབེན་ཁྲོད་དཔག་བསམ་གྱི་སྡུམ་,རར། །རི་དྭགས་སྨས་མའི་ཟོལ་གྱིས་སྒྲུབ་པ་ལ་ཆས་འདིས། །བྱ་བྲལ་འདུན་མ་,ལེགས་པའི་རྩེ་མོ་རུ་ཕེབས་སོང༌། །དོན་བརྒྱུད་གཡུ་རལ་ངོམ་བཞིན་ཐེག་,མཆོག་གི་ང་རོས། །ལྟ་དམན་ཝ་ཚོགས་སྐྲག་མཛད་ཀུན་མཁྱེན་ནི་ཡབ་སྲས། །བརྟུལ་,ཞུགས་གྱེན་མིག་བསྐྱོད་པའི་དཔའ་ཚུགས་དེ་ཟུངས་དང༌། །ཉམས་རྟོགས་རྩལ་གསུམ་,རྫོགས་པ་ཆོས་ཉིད་ཀྱི་རང་གཤིས། །དཔག་མེད་དུས་ནས་གྲོང་ཁྱེར་རྣམ་དྲུག་
P000010_v001_00253,གི་འགྲོ་ཚོགས། །ཉེ་འཁོན་མེད་པར་སྐྱོང་བའི་མ་མ་ནི་སྡུག་གུས། །ཐེག་གསུམ་,ནུ་མ་སྣུན་པའི་ཡང་བཅུད་ཀྱི་ཉིང་ཁུ། །རྨད་བྱུང་བྱང་ཆུབ་སེམས་ཀྱི་,མར་ཞུན་ལ་རོལ་ཅིག །ཨ་ཧོ་མ་བརྟགས་ཉམས་དགའ་འཁོར་འདས་ཀྱི་སྣང་,ཚུལ༑ ༑བརྟགས་ན་རང་བཞིན་མ་གྲུབ་ཆུ་ཟླ་ཡི་རོལ་རྩེད། །བདེན་གཉིས་ཟུང་འཇུག་,རྣམ་ཀུན་མཆོག་ལྡན་གྱི་སྟོང་ཆེན། །ཆོས་ཉིད་དངོས་པོའི་གཤིས་ལུགས་ངོ་མཚར་,གྱི་ལྟད་མོ། །མེད་ལ་ཡོད་པར་བཟུང་བའི་བྱིས་པ་ཡི་རི་དྭགས། །མི་བདེན་,བདེན་པར་ཞེན་པའི་སྨིག་རྒྱུ་ཡིས་བསླུས་ནས། །མེད་སྣང་སྲིད་པའི་འབྲོག་དགོན་
P000010_v001_00254,མྱ་ངན་གྱི་ཐང་ལ། །མི་བཟད་གདུང་བས་འཁྱོལ་བའི་གོམ་སྟབས་འདི་ཨེ་,གཟིགས། །དེ་ཕྱིར་དམ་པའི་ཞལ་ལུང་ཟབ་དགུ་ཡི་བདུད་རྩིས། །ཐུགས་ཀྱི་བུམ་བཟང་,ཡོངས་སུ་འགེངས་བྱས་ཀྱི་དོན་པོ། །ཅིར་སྣང་བླ་མར་ཤར་བའི་མོས་གུས་,ཀྱི་ཕ་ཕོག །རིག་སྟོང་བློ་བྲལ་གཉུག་མའི་གཏན་སྲིད་དེ་ཟུངས་མཛོད། །མཐའ་གྲོལ་,ཆོས་ཉིད་གཉུག་མ་བློ་བྲལ་གྱི་མཁའ་ལ། །མཐར་འཛིན་གྲུབ་མཐའི་ཞེ་འདོད་,སྤྲིན་ཚོགས་ཀུན་དེངས་པའི། །ཆོས་ཟད་ཟང་ཐལ་རྗེན་པའི་གཤིས་ལུགས་ལ་གཟིགས་,དང༌༑ ༑དོན་མེད་ཚིག་སྐམ་གསོག་པའི་ཁུར་པོ་དེས་ཅི་བྱེད། །ཅེར་གྲོལ་གཏད་
P000010_v001_00255,ཡལ་ཆེན་པོའི་རྒྱལ་སྲིད་ལ་རོལ་དང༌། །སེམས་འཛིན་སྡུག་བསྒུར་ཞེན་པའི་,ཨ་འཐས་དེ་མ་དགོས། །མ་བཅོས་རང་བབས་འཇོག་འདི་དོན་བརྒྱུད་ཀྱི་ཁྱད་,ནོར། །དྲན་པ་དབྱིངས་སུ་དག་པའི་སྒོམ་ཆེན་རྣམས་སྐྱིད་དོ། །རང་གྲོལ་གཉེན་པོ་,མེད་པའི་གདེང་ཚད་ལ་སྐྱོལ་དང༌། །གང་ཤར་དགག་སྒྲུབ་མི་དགོས་སྦྲུལ་,མདུད་ཀྱི་རང་བཞིན། །ལས་དང་བག་ཆགས་མེད་དེ་ཡེ་ཤེས་ཀྱི་རོལ་རྩེད། །ཅིར་,སྣང་རྒྱན་དུ་ཤར་བའི་དཔའ་བོ་དེ་ཨ་ཧོ། །ཡེ་གྲོལ་སྐུ་གསུམ་ཀློང་,དུ་གཏན་སྲིད་དེ་ཟུངས་དང༌། །གྲུབ་འབྲས་ཕྱི་དུས་རེ་བའི་ཡིད་སྨོན་
P000010_v001_00256,དེ་མ་དགོས། །མ་བརྩལ་ལྷུན་གྱིས་རྫོགས་པའི་རྒྱ་གྲོལ་གྱི་རྣལ་འབྱོར། །བྱས་ཆོས་,གྲུབ་མཐའ་ཞིག་པའི་རྒྱལ་ཐབས་ལ་ཕེབས་ཤོག །རེ་དོགས་ཞེན་འཛིན་སྤོང་བ་,གེགས་སེལ་གྱི་སྙིང་པོ། །རང་སེམས་བླ་མར་རྟོགས་པ་བོགས་འདོན་གྱི་རྒྱལ་,པོ། །ཅིར་སྣང་སྒྱུ་མར་སྦྱོང་བ་ལམ་ཁྱེར་གྱི་སྲོག་ཏིག །ཆོས་བརྒྱད་ཆོམ་ལ་,ཕེབས་པ་བརྟུལ་ཞུགས་ཀྱི་ཡང་རྩེ། །འགྲོ་ཁམས་སྙིང་རྗེས་མི་གཏོང་ལས་སྦྱོར་,གྱི་ཉིང་སྙིངཁུ། །སྤྱོད་ཡུལ་དག་པའི་ཡོངས་བསྔོ་ཐབས་ལམ་གྱི་མདོ་འགག །གང་བྱུང་,ལམ་དུ་ཁྱེར་བ་བྱ་བཏང་གི་འདུན་མ། །རྨད་བྱུང་རྒྱལ་བ་དགྱེས་པའི་
P000010_v001_00257,བཤུལ་ལམ་ལ་ཕེབས་མཛོད༑ ༑དེ་སྐད་ཚིག་ཙམ་མ་ཡིན་དོན་དམ་གྱི་ཀུན་,སྤངས། །ཐེག་པ་མཆོག་ལ་གཞོལ་བ་ཤུ་བྷ་ཡི་མཚན་ཅན། །གང་གི་བཞེད་ངོར་,རྨོངས་བཙུན་པདྨ་ནི་བི་ཛས། །ཕུལ་འདིས་དོན་བརྒྱུད་རྒྱལ་ས་ཟིན་པ་རུ་,སྨོན་ནོ། །༄༅། །བསླབ་བྱ་ནོར་བུའི་དོ་ཤལ།དད་གསུམ་སྙིང་གི་པདྨོར་རྟག་རོལ་བའི། །ཡེ་,ཤེས་སྐུ་ཅན་ཁྱབ་བདག་འཁོར་ལོའི་མགོན། །བློ་གྲོས་མཐའ་ཡས་རྒྱལ་བ་གཉིས་,པ་དེས། །ཁྱོད་ལ་ཤིས་པའི་མེ་ཏོག་སྦྱིན་གྱུར་ཅིག །ཀྱེ་ཧོ་སྔོན་བསགས་བཟང་,པོས་བསྐྱེད་པའི་འབྲས། །དལ་འབྱོར་གསེར་གྱི་སྙེ་མ་གཡུར་སྨིན་ཞིང༌། །སྒྲུབ་བརྒྱུད་
P000010_v001_00258,སྙིང་པོའི་བསྟན་དང་མཇལ་དུས་འདིར། །བག་མེད་རྣམ་གཡེང་དབང་དུ་མི་གཏོང་,འཚལ། །ལང་ཚོའི་མེ་ཏོག་མགུལ་རྒྱན་ཕལ་ཆེར་རྙིང༌། །རྒ་བའི་ཞགས་པས་མ་,ཚོར་ངང་དུ་ཟིན། །དོན་མེད་བྱ་བའི་ཆུ་རིས་མཛད་པ་མེད། །ད་ནི་བློ་,སྣ་བཙན་ཐབས་བསྟུངས་ན་ལེགས། །རྒྱལ་བས་རྗེས་ཀྱི་ནང་ནས་ཁྱུ་མཆོག་དང༌,། །མེ་ཏོག་ནང་ནས་པདྨ་དཀར་པོ་བཞིན། །འདུ་ཤེས་རྣམས་ལས་མི་རྟག་དྲན་,མཆོག་ཅེས། །ལེགས་པར་གསུངས་པའི་ཚུལ་དེ་ཡིད་ལ་ཆོངས། །ཕྱི་སྣོད་མི་རྟག་དུས་,བཞིའི་འགྱུར་ལྡོག་ངོམ། །ནང་བཅུད་མི་རྟག་སྐྱེ་འཆིའི་འཁོར་ལོ་བསྐོར། །དགྲ་གཉེན་མི་
P000010_v001_00259,རྟག་གར་མཁན་ཟློས་གར་འདྲ༑ ༑གང་ལ་བལྟས་ཀྱང་ཡིད་བརྟན་འདུག་གམ་སོམས། །ད་,ལྟའི་བདེ་སྡུག་སྔོན་བསགས་འབྲས་བུ་སྟེ། །ཕྱི་མ་ཅིར་འགྱུར་ད་ལྟའི་ལས་,ཀྱིས་ཤེས། །ལས་ནི་ལུས་དང་གྲིབ་མ་བཞིན་དུ་འགྲོགས། །དཀར་ནག་འབྲས་བུ་བདེ་,སྡུག་སོ་སོར་སྨིན། །གྲུང་པོ་རྣམས་ཀྱིས་འདི་ལ་བསམ་པར་རིགས། །རིགས་གཟུགས་དཔལ་,འབྱོར་དབང་ཤེད་སྙན་གྲགས་སོགས། །ཇི་ཙམ་འབྱོར་ཡང་རྨི་ལམ་གཏེར་རྙེད་འདྲ། །དེ་,ལ་བརྟེན་ནས་ཆགས་སྡང་ཟུག་རྔུ་སྡང༌། །སྲིན་བུའི་ཁ་ཆུས་རང་ཉིད་,འཆིང་བར་ཟད། །དེ་བས་འདོད་ཆུང་ཆོག་ཤེས་ནོར་བརྟེན་ཞིང༌། །བྱ་བ་ཅི་
P000010_v001_00260,བྱེད་ཆོས་དང་མཐུན་པའི་ངང༌། །ཉིན་མཚན་རྒྱུན་དུ་རང་གི་རྒྱུད་བརྟགས་,ལ། །ཉེས་ན་སྨ་དབབ་དགེ་ན་གཟེངས་བསྟོད་བྱ། །མཆོག་གསུམ་མཚན་གྱི་བདུད་རྩིའི་,ཟེགས་ཙམ་ཡང༌༑ ༑ཐོས་པས་སྲིད་པའི་རིམས་ནད་རྒྱུན་གཅོད་ན། །སྙིང་ནས་སྐྱབས་,གསོལ་མཆོད་བསྟེན་སྨོས་ཅི་དགོས། །དེ་ཕྱིར་བློ་གཏད་ཡིད་ཆེས་དེ་ལ་ཆོལ། །ཐེག་,ཆེན་ལམ་གྱི་རྩ་བ་དམ་པ་གསུམ༑ ༑འདི་ཡོད་ཅི་བྱེད་བྱང་ཆུབ་ལམ་,དུ་འགྲོ། །འདི་མེད་ཡང་དག་ལམ་ལ་འགྲོ་མི་སྲིད༑ ༑བྱང་ཆུབ་སྤྱོད་པའི་གཞུང་,ཤིང་འདི་ཁོ་ན། །མཁའ་མཉམ་འགྲོ་ཀུན་ཕ་མའི་རང་བཞིན་ལ། །བྱས་པ་ཤེས་
P000010_v001_00261,ཤིང་དྲིན་གཟོའི་བསམ་པ་ཡིས། །བྱམས་སོགས་ཚད་མེད་བཞིས་དྲངས་སྨོན་འཇུག་སེམས། །སྲོག་,ལ་ཐུག་ཀྱང་མི་གཏོང་དམ་བཅའ་གལ། །གནས་ཚུལ་ཆོས་ཀུན་མི་རྟོག་སྤྲོས་,ལས་འདས། །སྣང་ཚུལ་ཀུན་རྫོབ་རྟེན་འབྱུང་བསླུ་བ་མེད། །བདེན་གཉིས་ཟུང་འཇུག་སྣང་,སྟོང་སྒྱུ་མའི་འཕྲུལ། །ཐབས་ཤེས་ཟུང་འབྲེལ་ཚོགས་གཉིས་དཔུང་བསྐྱེད་འཚལ། །ཁྱད་པར་དེང་,སང་བསྟན་ཞབས་སྡུད་ཉེའི་ཚེ། །ཚིགས་བཅད་གཅིག་ཙམ་ཉན་འཆད་འབྲི་ཀློག་དང༌,། །ཉིན་ཞག་གཅིག་ཙམ་བསླབ་པ་སྲུང་བ་ཡི། །བསོད་ནམས་དཔག་མེད་རྒྱལ་བས་,བསྒྲང་དཀའ་གསུངས། །བསམ་སྦྱོར་དག་ན་རྒྱལ་དང་སེམས་ཅན་གཉིས༑ ༑བྱང་ཆུབ་སྒྲུབ་པའི་
P000010_v001_00262,ཞིང་ལ་ཁྱད་པར་མེད། །དེ་བས་སེམས་ཅན་མགུ་བར་བྱ་བ་ལས༑ ༑ལྷག་པའི་,ཆོས་གཞན་འགའ་ཡང་ཡོད་མ་ཡིན། །དཀོན་མཆོག་མཆོད་དང་རྟེན་བཞེངས་སྦྱིན་ལ་,སོགས། །བྱ་བ་གང་ཡང་སྡིག་དང་མ་འདྲེས་གལ། །བསམ་སྦྱོར་དག་ན་ཆུང་ཡང་,འབྲས་མང་ཞིང༌། །དེ་ལྡོག་དངོས་པོ་ཆེ་ཡང་དེ་ལྟ་མིན། །རྗེས་ལ་དགེ་,ཚོགས་ཆེ་ཕྲ་གང་བསགས་ཀྱང༌། །འཁོར་གསུམ་དམིགས་པའི་མཚན་མས་མ་བསླད་,པར། །ཀུན་ཏུ་བཟང་སོགས་སྲས་བཅས་རྒྱལ་རྣམས་ཀྱི། །རྣམ་ཐར་རྗེས་སློབ་བྱང་ཆེན་,ཕྱིར་བསྔོ་གལ། །དེ་སྐད་བསླབ༵་བྱ༵་ནོར༵་བུའི༵་དོ༵་ཤལ༵་འདི། །གྲོགས་མཆོག་མགུལ་བའི་
P000010_v001_00263,རྒྱན་དུ་སྤ་མཛོད་དང༌། །ནམ་ཕུག་མི་བསླུ་རྒྱལ་བཀའ་དཔང་པོར་ཆེ། །དེ་,སླད་འདི་བཞིན་མཛད་ན་དགེ་བར་འགྱུར། །དེ་ཚུལ་སྨྲ་བྱེད་པདྨ་བི་ཛ་,སྟེ། །རང་ཚུལ་ཡང་དག་ཆོས་དང་རྒྱབ་འགལ་མོད། །བརྗོད་པའི་ངག་འདི་ཆོས་མཐུན་,ཡིན་པར་རློམ། །དགེ་བས་ཁྱེད་བློ་དགེ་ལ་གཞོལ་གྱུར་ཅིག །༄༅། །མཁྱེན་རབ་རལ་གྲི་,འབར་བའི་གཟི་བྱིན་གྱིས། །རྨོངས་ཆེན་བློ་ཡི་དྲྭ་བ་འདྲལ་མཛད་པའི། །འཇམ་དཔལ་,དགྱེས་པའི་ཞབས་ཀྱི་ཆུ་སྐྱེས་ལ། །བཏུད་ནས་ཁྱོད་ལ་ཕན་པའི་གཏམ་འདི་,གསོལ། །རྙེད་དཀའ་དོན་ཆེན་ཡིད་བཞིན་ནོར་འདྲའི་རྟེན། །སྔོན་བསགས་བཟང་པོས་རྙེད་པ་
P000010_v001_00264,ད་རེས་ཙམ། །དལ་བའི་རྟེན་འདིར་སྙིང་པོ་མ་ལོན་ན། །ཕྱིས་ནས་འདི་འདྲའི་,འབྱོར་པ་ཐོས་སྲིད་དམ། །འདུས་བྱས་མར་མེའི་རྩེ་མོ་ཡུད་ཀྱིས་གཡོ། །གློག་འདྲའི་,ཚེ་སྲོག་མི་བརྟན་མྱུར་དུ་འཇིག །ད་ལྟ་ཉིད་ནས་བརྩོན་པ་མ་བསྐྱེད་,ན། །སང་ཙམ་སྡོད་པའི་བློ་གདེང་ཡོད་དམ་ཅི། །ཁམས་གསུམ་འཁོར་བ་སྡུག་བསྔལ་,གསུམ་གྱི་སྣོད། །ཡིད་བརྟན་མི་རུང་སྲིན་མོའི་འཛུམ་དཀར་འདྲ། །སྡུག་བསྔལ་བདེ་བར་,བཟུང་བས་བསླུས་པར་ཟད༑ ༑དེ་རིང་ཉིད་ནས་ངེས་འབྱུང་བློ་སྣ་སྐྱེད། །ལས་འབྲས་,མི་བསླུ་ཐུབ་གསུངས་གཅེས་པའི་མཛོད། །མྱོང་འགྱུར་མཐའ་དག་ཟིན་འབྱུང་ཕུང་པོའི་
P000010_v001_00265,སྟེང༌། །དེ་སླད་ལས་འབྲས་ལག་ལེན་མ་འཆོལ་ངང༌། །ལུང་མ་བསྟན་ཡང་,དགེ་ལ་བསྒྱུར་བའི་རིགས། །དེ་ཕྱིར་འཇིག་དང་སྡུག་བསྔལ་དྲན་པའི་བློས། །མི་བསླུ་,གཏན་སྐྱབས་ཡོན་ཏན་བྱེ་བའི་གཏེར། །མཆོག་གསུམ་ཐུགས་རྗེའི་གྲིབ་བསིལ་བཟང་པོ་,ལ། །བསྟེན་འདི་སྡོམ་པ་ཀུན་གཞིར་མེད་ཐབས་ཅི། །ས་ཆེན་བཞིན་དུ་ཡོན་ཏན་,ཀུན་གྱི་རྟེན། །དཀར་ཆོས་རིགས་ཀྱི་མྱུ་གུ་བསྐྱེད་བསྲིངས་པའི། །དྲི་མེད་ཚུལ་ཁྲིམས་,བསླབ་པའི་རྒྱན་མཆོག་འདི། །བརྟེན་པར་མི་བྱེད་མི་གང་རོ་དང་འདྲ། །གཞན་ཕན་,བྱང་ཆུབ་སེམས་ཀྱི་གསེར་འགྱུར་རྩིས། །མ་དག་ཉོན་མོངས་དག་པའི་ཡེ་ཤེས་
P000010_v001_00266,སུ༑ ༑བསྒྱུར་བའི་ཐབས་ཚུལ་སྟོང་ཉིད་སྙིང་རྗེའི་སྨན། །རྒྱལ་བའི་སྲས་ཀྱི་བཅུད་ལེན་,དེ་ཁོ་ན། །གཟུགས་ཚོར་འདུ་ཤེས་འདུ་བྱེད་རྣམ་པར་ཤེས། །དུ་མ་མི་རྟག་,སྟོང་དང་བདག་མེད་ཚུལ། །ངེས་ཤེས་བློ་ཡི་མར་མེ་གསལ་བའི་གཟིས། །ཚུལ་མིན་,ཡིད་བྱེད་མུན་ཚོགས་གཞིལ་བ་གནད། །སྣང་བའི་ཆོས་ཀུན་གཤིས་ལུགས་བབ་ཀྱིས་,སྟོང༌། །སྟོང་པའི་རང་མདངས་མ་འགགས་ཅིར་ཡང་གསལ། །བདེན་གཉིས་ཟུང་འཇུག་རྣམ་,ཀུན་མཆོག་ལྡན་ལུས༑ ༑སྨྲ་བསམ་བརྗོད་བྲལ་དབུ་མའི་ལྟ་བ་ཡིན། །འོད་གསལ་རང་,བཞིན་སེམས་ཀྱི་ཆོས་ཉིད་ཁམས། །གཟུང་འཛིན་འཁྲུལ་བའི་དྲི་མས་མ་བསླད་པར། །རང་
P000010_v001_00267,གསལ་མི་གཡོ་ཡེ་ཤེས་ཆེན་པོའི་ངང༌། །བྱིང་རྒོད་གཉིས་མེད་རང་བབ་,སྒོམ་པའི་བཅུད། །གནས་ཚུལ་ངང་ནས་ཆོས་ཀུན་མ་དམིགས་ཀྱང༌། །སྣང་ཚུལ་ཀུན་,རྫོབ་རྒྱུ་འབྲས་བསླུ་བ་མེད། །རྟེན་འབྱུང་ཟབ་མོའི་ཚུལ་ལ་མཁས་པ་ཡི། །ཚོགས་,གཉིས་ཟུང་འབྲེལ་རྒྱལ་སྲས་སྤྱོད་པའི་ཕུལ༑ ༑དེ་བཞིན་ཉིད་དབྱིངས་ཤིན་ཏུ་རྣམ་,དག་ཁམས། །གློ་བུར་འཁྲུལ་བའི་སྦུབས་རྒྱ་ལས་གྲོལ་བའི། །གཙང་རྟག་བདེ་བ་བདག་,གམ་ཕ་རོལ་ཕྱིན། །སྐུ་བཞི་ལྷུན་གྲུབ་འབྲས་བུའི་ཐུས་ཀ་ལགས། །དེ་ལས་གཞན་,དུ་མ་སྦྱངས་བྱིས་པའི་ངག །ལྟ་བའི་སྐབས་སུ་བདེན་གཉིས་རྣམ་འབྱེད་བྲལ། །སྒོམ་
P000010_v001_00268,པའི་སྐབས་སུ་དྲན་དང་ཤེས་བཞིན་སྟོར། །སྤྱོད་པའི་སྐབས་སུ་རྒྱུ་འབྲས་འདོར་,ལེན་མེད། །ཐམས་ཅད་ཕྱོགས་མཉམ་འཁྲུལ་རྟོག་རྒྱ་འབྱམས་ངང༌། །ཁ་རོག་སྡོད་པས་,མི་ཚེ་འཕུལ་འདྲ་བས། །ཁ་བོ་འབྲུག་ལྟར་ཆེ་ཡང་ཞེ་གཏིང་སྡར། །དེ་འདྲའི་,ཚུལ་ལ་སུ་ཞིག་ཡིད་རྟོན་འཆའ། །དེ་བས་རྒྱལ་བ་དགྱེས་པའི་ལམ་པོ་,ཆེ། །སྟོང་དང་རྟེན་འབྱུང་ཟབ་མོའི་ཚུལ་ངེས་པས། །ཚོགས་གཉིས་ཟུང་འབྲེལ་ལམ་ལ་,བསླབ་མཛོད་དང༌༑ ༑སྐུ་གཉིས་འབྲས་བུ་སྨིན་ལ་བསྙོན་དུ་ཅི། །དེ་སྐད་སྨྲ་,བྱེད་བློ་གྲོས་རྒྱ་མཚོ་སྟེ༑ ༑བླུན་ཡང་མོས་དགེ་ལྷག་བསམ་མ་རྨས་རྒྱུས། །བླ་
P000010_v001_00269,མའི་གསུང་ལ་བརྟེན་ནས་མདོ་ཙམ་བཤད། །དགེ་བས་ཡང་དག་ལམ་བཟང་སྣང་,གྱུར་ཅིག །༄༅། །བྱ་བྲལ་དམ་པའི་བཀའ་ལན་མི་ལྡོག་ཙམ།ན་མོ་གུ་རུ། བྱང་ཆུབ་,སེམས་ཀྱི་རང་བཞིན་བདེ་གཤེགས་སྙིང༌། །ངོ་བོ་རང་བཞིན་ཐུགས་རྗེའི་དཀྱིལ་,འཁོར་ཆེ། །ཡེ་ནས་སྐུ་གསུམ་ངོ་བོར་རྟག་གནས་ཀྱང༌། །ཐུགས་རྗེའི་རྩལ་ལས་,རོལ་པ་འཁོར་འདས་སྤྲིན། །ཇི་ལྟར་ཤར་ཡང་དབྱིངས་ཀྱི་རྒྱན་ཙམ་ལས། །དོན་ལ་,མེད་དེ་ཆུ་ཟླ་སྤྲུལ་པ་བཞིན། །བདེན་གཉིས་ཟུང་འཇུག་རྣམ་ཀུན་མཆོག་ལྡན་,ཉིད། །དེ་ལྟར་མ་རྟོགས་མ་རིག་གཟུང་འཛིན་མཐུས། །འགྲོ་ཀུན་སྲིད་པའི་དྲྭ་བ་
P000010_v001_00270,འདིར་བཅིངས་ནས༑ ༑མེད་སྣང་སྡུག་བསྔལ་བརྒྱ་ཡི་ཆད་པས་གཟིར། །ཡང་སྐྱེ་ཡང་འཁོར་,ཀྱེ་མ་ཉམ་རེ་ཐག༑ མེད་ལ་ཡོད་པར་བཟུང་བའི་བྱིས་པ་རྣམས། །མི་བདེན་,བདེན་པར་ཞེན་པས་བསླུས་པར་ཟད། །མ་བཅོས་གཉུག་མ་གཤིས་ཀྱི་གནས་ལུགས་,ལ། །བསལ་དང་བཞག་པར་བྱ་བ་ཅུང་མེད་པས། །ཡང་དག་ཉིད་ལ་ཡང་དག་,བལྟ་མཁས་ན། །ཡང་དག་མཐོང་བས་གྲོལ་ཞེས་མ་ཕམ་གསུངས། །མཐའ་གྲོལ་ཆོས་དབྱིངས་,སྨྲ་བསམ་བརྗོད་འདས་པ། །མཐར་འཛིན་གྲུབ་མཐའི་ཞེ་འདོད་མ་ཞིག་ན། །གང་ལྟར་,བཟུང་ཡང་འཛིན་པའི་གཟེབ་ཡིན་པས། །བརྟག་དཔྱད་ཚོལ་འཕྲོ་ཞེན་འཛིན་སྤྲོས་པ་
P000010_v001_00271,སྐྱུངས། །ཐལ་འགྱུར་རིགས་པའི་ཉག་ཕྲན་ཆེས་རྣོ་ཡང༌། །མཐའ་བྲལ་ནམ་མཁའི་གཏིང་,ཕུག་ཚོལ་བ་བཞིན། །དོན་དམ་བདེན་པ་བློ་ཡིས་ཅུང་མ་རེག །ད་ནི་ལྟ་,བའི་ཆོས་ཀུན་བོར་ལ་ཐོངས། །མྱོང་ཞེན་སྒོམ་གྱི་ཞགས་པ་མཉེན་ལགས་ཀྱང༌,། །བར་སྣང་སྐྱི་སེར་རླུང་ལ་བཏབ་པ་བཞིན། །ཟང་ཐལ་ཆོས་ཟད་གཤིས་ལུགས་,ཅུང་མ་ཟིན། །ད་ནི་སྒོམ་པའི་ཆོས་ཀུན་ཞོག་ལ་ཐོངས། །བཅོས་མའི་སྤྱོད་པའི་,འཁྲིགས་ཀ་མཛེས་ལགས་ཀྱང༌། །བྱིས་པས་འཇའ་ཚོན་རི་མོར་སྙེགས་པ་བཞིན། །བྱར་,མེད་དོན་ལ་བྱས་པས་ཅུང་མ་ཉེ། །ད་ནི་སྤྱོད་པའི་ཆོས་ཀུན་ཞོག་
P000010_v001_00272,ལ་ཐོངས། །ཐོབ་འདོད་འབྲས་བུའི་ས་ལམ་བརྩི་མཁས་ཀྱང༌། །རྒྱ་ཆེའི་ནམ་མཁའ་,སྤར་གྱིས་བཏབ་པ་བཞིན། །ཡེ་གྲོལ་དགོངས་པའི་གསང་མཛོད་ཅུང་མ་ལོན། །ད་ནི་,འབྲས་བུའི་ཆོས་ཀུན་བོར་ལ་ཐོངས། །མི་སྒོམ་སྐྱུར་བའི་ཉམས་ལེན་འདི་མེད་,ན། །ལྟ་འདོད་སྒོམ་འདོད་མང་པོའི་འཚུབ་མ་ཡིས། །ཟང་ཐལ་གཉུག་མའི་རང་ཞལ་,བསྒྲིབས་ནས་སླར། །བཅོས་ཤིང་བཅོས་ཤིང་གོལ་སའི་གཡང་ལ་འཕེན། །དེ་ཕྱིར་རེ་དོགས་,འཛིན་བྲལ་གེགས་སེལ་གནད། །རང་སེམས་བླ་མར་ཤེས་པ་བོགས་འདོན་མཆོག །རང་གྲོལ་,གཉེན་པོ་མེད་ན་རྣལ་མའི་དོན། །བློ་བྲལ་གཤིས་ལ་ཕེབས་ན་ངེས་དོན་
P000010_v001_00273,ལགས། །རྗེས་ཐོབ་དམིགས་མེད་སྙིང་རྗེའི་ཀུན་སློང་གིས། །སྤྱོད་ཡུལ་རྣམ་དག་དགེ་ཚོགས་,རླབས་པོ་ཆེར། །བརྩོན་གང་རྒྱལ་བ་དགྱེས་པའི་ལམ་ཡིན་པས། །དགེ་བའི་གྲོགས་ཁྱེད་,དེ་ལྟར་མཛད་པར་རིགས། །དེ་སྐད་རང་ལ་མེད་པའི་ཟོབ་གཏམ་འདིས༑ ༑གཞན་ལ་,ཕན་པའི་རེ་བ་མ་མཆིས་མོད། །བྱ༵་བྲལ༵་དམ༵་པ༵འི་བཀའ༵་ལ༵ན་མི༵་ལྡོག༵་,ཙ༵མ༑ ༑བན་ཆུང་འགྱུར་མེད་པདྨ་རྣམ་རྒྱལ་གྱིས། །བྲིས་འདིས་རང་གཞན་ཤེས་རྒྱུད་གྲོལ་,གྱུར་ཅིག །༄༅། །སྒྲུབ་བརྩོན་བླ་མ་འཇིགས་མེད་བསོད་ནམས་ལ་བརྗོད་པའོ། །བླ་མ་ལ་,ཕྱག་འཚལ་ལོ། །སྣང་བརྟགས་འཁོར་འདས་ཆོས་ཀུན་རྨི་ལམ་བཞིན། །དོན་ལ་མེད་ཀྱང་
P000010_v001_00274,རང་མདངས་སོ་སོར་སྣང༌། །སྣང་ཡང་གདོད་མའི་དབྱིངས་ལས་གཡོས་པ་མེད། །རྩ་,བ་ཆོད་ན་རང་མདངས་རང་སར་གྲོལ། །ཇི་ལྟར་མེ་ལོང་དྭངས་མའི་ངོས་,ཡངས་སུ༑ ༑དཀར་དང་སྔོན་པོ་ཚོན་རིས་མི་མཐུན་ཀྱང༌། །གཟུགས་བརྙན་ཙམ་ལས་,གཅིག་བདེན་གཅིག་མི་བརྫུན། །བཟང་ངན་ཆོས་ཀུན་དེ་ལྟར་ཤེས་པར་གྱིས། །ཇི་ལྟར་,མཁའ་ལ་འཇའ་སྤྲིན་ཁུག་རླངས་སོགས། །གང་ལྟར་སྣང་ཡང་གཅིག་ཕན་གཅིག་མི་,གནོད། །དེ་བཞིན་གང་ཤར་རྟོག་པའི་འདུ་འཕྲོ་ཀུན། །ཆོས་ཉིད་གཤིས་ལ་རང་གྲོལ་,ལ་བཟླ་གཅེས། །ཇི་ལྟར་རྒྱ་མཚོ་ཆེ་ལས་ཆུ་རླབས་བཞིན། །འཕྲོ་གནས་གཉིས་མེད་
P000010_v001_00275,ཆོས་དབྱིངས་གཅིག་གི་རྩལ། །དེ་ལ་དགག་སྒྲུབ་བྱེད་ན་སྒོམ་ཆེན་འཁྲུལ། །སྨྲིག་རྒྱུའི་,ཐག་པས་རི་དྭགས་འཆིང་བར་ཟད། །དེ་སླད་ཡེ་གྲོལ་རིག་པ་ཟང་ཀ་,མ། །སྒོམ་འདོད་བློ་ཡི་ཞེན་པས་མ་བཅིངས་པར། །ཡེ་བབས་སོར་བཞག་དགོངས་པའི་,ཟབ་གནད་ཀྱིས། །གདོད་མའི་ས་ལ་གཏན་སྲིད་ཟིན་པར་མཛོད། །སྒྲུབ༵་བརྩོ༵ན་བླ༵་མ༵་,འཇི༵གས་མེ༵ད་བསོ༵ད་ནམ༵ས་ལ༵་བརྗོ༵ད་པ༵འོ། །༄༅། །གྲོགས་ཁྱོད་ཉམས་ལེན་སྐྱོང་འདོད་ན།མཚུངས་མེད་,བླ་མའི་ཞབས་ལ་འདུད། །གྲོག༵ས་ཁྱོད༵་ཉམ༵ས་ལེ༵ན་སྐྱོང༵་འདོ༵ད་ན༵༑ ༑བླ་མ་སངས་རྒྱས་,དངོས་མཐོང་བའི། །མོས་གུས་དྲག་པོས་གསོལ་བ་ཐོབ། །དབང་བཞི་ལོངས་ལ་ཐུགས་ཡིད་
P000010_v001_00276,བསྲེས། །ད་ལྟའི་ཐ་མལ་ཤེས་པ་འདི། །བཟང་འདོད་ཞེན་པས་མ་བསླད་ཅིང༌། །ངན་,རྟོག་འཇུར་བུས་མ་བཅིངས་པར། །རང་བབས་སྒོམ་གྱི་ངོ་ཏིར་ཟུངས། །ལེགས་སུ་རེ་,དང་ཉེས་ཀྱིས་དོགས། །གནས་ན་དགའ་དང་འགྱུ་ཡིས་སྡུག །སྒྲིམ་ཀློད་བྱེད་བློ་མ་,རྩོམ་པར། །གཤིས་ལུགས་ངང་དུ་བབས་ཀྱིས་ལྷོད། །རྣམ་རྟོག་ཕྱི་རུ་སྤྲོ་བ་དང༌,། །རིག་པ་ནང་དུ་བསྡུ་བ་སོགས། །བཅས་བཅོས་དགག་སྒྲུབ་མ་བྱེད་པར། །གུ་ཡངས་,ངང་དུ་ཁྲོལ་ལེར་ཞོག །བལྟར་མེད་སེམས་ཀྱི་ཆོས་ཉིད་ལ། །མཐོང་འདོད་རེ་བ་,མ་ཆེ་བར། །གང་ཤར་ཆོས་སྐུའི་ཡོ་ལང་ཆེར། །རྒྱ་གྲོལ་ཕྱལ་པར་གློད་ཅིག་
P000010_v001_00277,ཨང༌། །ཚོགས་དྲུག་ལྷུག་པ་བུ་ཆུང་སེམས། །བཟང་རྟོག་ཞེན་མེད་འཇའ་ཤར་འདྲ། །ངན་,རྟོག་སྦྲུལ་མདུད་རང་གྲོལ་བཞིན༑ ༑རྣམ་ཀུན་བག་ཆགས་རྗེས་གསོག་བྲལ། །ཆགས་ན་ཆགས་,མཁན་རྩ་བ་ཆོད། །ཞེན་ན་ཞེན་མཁན་རྩད་ནས་ཕྱུངས། །སྟིང་ན་རྩལ་སྦྱངས་ཉམས་,བོགས་དབྱུང༌། །མཉམ་བཞག་རྗེས་ཐོབ་ངོ་བོར་ཁྱེར། །དུས་རྒྱུན་ངེས་འབྱུང་སྐྱོ་ཤས་,དང༌། །ཞེན་ལོག་དཀའ་སྤྱོད་སྒྲུབ་ཚུགས་བརྟན། །མོས་གུས་སྙིང་རྗེ་བསྐྱེད་རྫོགས་དང༌,། །ཤི་ཡང་འགྱོད་མེད་ཚགས་ཚུད་མཛོད། །དེ་སྐད་དགེ་སྦྱོང་བི་ཛ་ཡས། །ལུང་དང་,བླ་མའི་མན་ངག་དང༌། །རང་གི་མྱོང་བ་བསྟུན་ནས་བྲིས། །དགེ་བས་ཁྱེད་
P000010_v001_00278,ལ་ཕན་གྱུར་ཅིག །༄༅། །ལམ་ཁྱེར་གནད་ཀྱི་མན་ངག་མདོར་བསྡུས།དུས་གསུམ་ཚེ་རབས་,ཕྲེང་བར་རིགས་བདག་ཏུ། །འབྲལ་མེད་འགྲོགས་པའི་དྲིན་ཆེན་ཆོས་ཀྱི་རྗེ། །དད་གསུམ་,སྙིང་གི་བདྨོར་རྟག་བཀོད་ནས། །ལ༵མ་ཁྱེར༵་གན༵ད་ཀྱི༵་མ༵ན་ང༵ག་མདོ༵ར་བསྡུས༵་བཤད། །གང་,གི་དྲིན་གྱིས་ལྷན་སྐྱེས་བདེ་བ་ཆེ། །སྐད་ཅིག་འཆར་བྱེད་ཁྱབ་བདག་འཁོར་,ལོའི་མགོན། །མདོ་རྒྱུད་ཀུན་ནས་སངས་རྒྱས་ལས་འཕགས་གསུངས༑ ༑དཀྱིལ་འཁོར་ཀུན་གྱི་དབང་,ཕྱུག་བླ་ན་མེད། །རབ་འབྱམས་རྩ་གསུམ་དཀྱིལ་འཁོར་རྒྱ་མཚོའི་སྤྲིན། །ཇི་ལྟར་སྣང་,ཡང་བླ་མའི་རོལ་པ་སྟེ། །བླ་མའི་ཐུགས་ནི་སྲིད་ཞི་ཀུན་ལ་ཁྱབ། །དོན་
P000010_v001_00279,དམ་འོད་གསལ་སྤྲོས་མཚན་མཐའ་ལས་གྲོལ། །རང་བྱུང་བརྗོད་བྲལ་གཞིག་ནས་ཡེ་,ཤེས་མཆོག །དེ་ནི་སྒྲ་ཚིག་བྱ་རྩོལ་ཡུལ་ལས་འདས། །དེ་ཡི་སྣང་ཆ་མ་,འགགས་རྟེན་འབྱུང་མཐུ། །རབ་འབྱམས་ལྷ་སྔགས་ཕྱག་རྒྱའི་རོལ་བར་ཤར། །གང་ལྟར་སྣང་,ཡང་ཆོས་སྐུའི་རང་རྩལ་ཏེ། །སྲིད་པ་གསུམ་པོ་ཡེ་ནས་སངས་རྒྱས་ཞིང༌,། །སྡུག་བསྔལ་མིང་མེད་བདེ་བ་ཆེན་པོའི་ཀློང༌། །འཁོར་འདས་རོ་མཉམ་དྭངས་,མའི་ཐིག་ལེར་རྫོགས། །དེ་ལྟར་རྟོགས་པའི་རྣལ་འབྱོར་སྐལ་ལྡན་ལ། །སྔགས་སྤྱོད་སྐལ་,བ་ཡོད་ཀྱིས་གཞན་དུ་མིན༑ ༑སྣང་གྲགས་རིག་གསུམ་བླ་མའི་སྐུ་གསུང་ཐུགས། །རྡོ་
P000010_v001_00280,རྗེ་གསུམ་དང་ཡེ་ནས་འདུ་འབྲལ་མེད། །དེ་ལྟར་ཤེས་པའི་རྣལ་འབྱོར་བློ་,རབ་ལ། །འདས་ཉམས་རལ་བའི་སྐྱོན་གྱིས་གོས་མི་འགྱུར། །ནམ་ཡང་བླ་མ་དྲན་,ལས་ཁྱད་འཕགས་པའི། །ལམ་ཁྱེར་གནད་ཀྱི་གདམས་པ་གཞན་ཡོད་མིན། །སྤྱོད་ལམ་རྣམ་,བཞིར་རྟག་པར་དྲན་མཛོད་དང༌། །དོན་གཉིས་འདོད་པ་འཇོ་ལ་སོམ་ཉི་,ཅི། །ཟ་ཚེ་ལོངས་སྤྱོད་འཁོར་ལོའི་རྩ་འདབ་དབུས། །རྩ་གསུམ་འདུས་ཞལ་དྲིན་ཆེན་,བླ་མ་སྒོམས། །བཟའ་བཏུང་ཟག་མེད་བདུད་རྩིར་མོས་པས་རོལ༑ ༑ལྟེ་བའི་ཨ་ལས་,གཏུམ་མོའི་མེ་འབར་བས། །སྤྱི་བོའི་ཧཾ་ཡིག་རི་བོང་འཛིན་པ་བཞུས༑ ༑ཟག་མེད་
P000010_v001_00281,བདེ་སྟོང་དགའ་བཞིའི་མཆོད་པ་ཡིས། །དཀྱིལ་འཁོར་ཀུན་གྱི་དབང་ཕྱུག་དེ་མཉེས་,བྱ། །དེས་ནི་ཟས་ཀྱི་སྒྲིབ་པ་མི་འབྱུང་ཞིང༌། །གང་སྤྱད་ལོངས་སྤྱོད་ཚོགས་,ཀྱི་འཁོར་ལོར་འགྱུར། །གསང་སྔགས་ནང་གི་དཀའ་ཐུབ་བླ་ན་མེད། །རྒྱུད་སྡེ་འོག་,མ་ཕལ་གྱིས་དོ་ཟླ་མིན། །ཉལ་ཚེ་ཆོས་ཀྱི་འཁོར་ལོར་ཡེ་ཤེས་སྐུ། །མཚན་,དཔེའི་ལང་ཚོས་འཁྱུད་པའི་ཉམས་འགྱུར་གྱིས། །ལུས་ཀུན་ཡེ་ཤེས་ལྔ་རྫོགས་གུར་,ཁྱིམ་འཁྲིད། །རང་བཞིན་བརྒྱད་ཅུའི་རྟོག་པ་དབྱིངས་སུ་བསྟིམ། །རླུང་སེམས་དྭངས་མ་དྷཱུ་,ཏིར་ཞུགས་པའི་ཚེ། །ཡེ་རྫོགས་བློ་བྲལ་དོན་གྱི་བླ་མའི་ཞལ། །བཏང་བཞག་འགྲོ་
P000010_v001_00282,འོང་བྲལ་བར་ལེགས་མཇལ་ན། །བག་ཆགས་ཉིང་འཁྲུལ་རྨི་ལམ་རྒྱུན་ཆད་ནས། །གཉིད་,མཐུག་འོད་གསལ་ཆེན་པོའི་ངང་དུ་གྲོལ། །བར་དོ་ཆོད་པའི་གདེང་ཚད་མྱུར་,དུ་ངོམ། །རྨི་ལམ་འཛིན་སྤྲུལ་ཕལ་གྱིས་དོ་ཟླ་མིན༑ ༑འགྲོ་ཚེ་བླ་མ་ཕྲག་,པའི་སྟེང་སྒོམ་ནས། །བསྐོར་བར་མོས་དང་ཁྱད་པར་ཕུང་ཁམས་ཆོས༑ ༑ཡེ་ནས་གདན་,གསུམ་འཁོར་ལོའི་རང་བཞིན་ཆེར། །ལེགས་པར་རྟོགས་པས་ཡན་ལག་བྱིན་བརླབས་ཏེ། །རྡོ་,རྗེའི་གར་དང་གླུ་བྲོ་ཛབ྄་དབྱངས་ཁྱེར། །སྣང་སྲིད་གཞིར་བཞེངས་དཀྱིལ་འཁོར་དོན་,གོམས་ན། །ས་ཚོན་འབྲི་བའི་ངལ་དུབ་ཅུང་དགོས་སམ། །བསྒུལ་བསྐྱོད་ཐམས་ཅད་ཕྱག་
P000010_v001_00283,རྒྱའི་རང་བཞིན་ཏེ། །སྨྲ་བརྗོད་མཐའ་དག་སྙིང་པོ་སྔགས་ཀྱི་གདངས། །ཇི་ལྟར་བྱས་,ཀྱང་ཚོགས་ཆེན་ཡེ་རྫོགས་འགྱུར། །འོན་ཀྱང་དང་པོའི་ལས་ཅན་བཀྲི་བའི་ཕྱིར༑ ༑གྲོལ་,ལམ་བག་ཡོད་དགེ་སྦྱོང་སྤྱོད་པ་གཅེས། །འདུག་ཚེ་བླ་མ་ཚངས་གནས་རྒྱན་,དུ་སྒོམ། །གསོལ་བཏབ་དབང་བླང་ཐུགས་ཡིད་དབྱེར་མེད་བསྲེས། །དུས་གསུམ་སེམས་བྱུང་སྤྲོས་,པ་དབྱིངས་སུ་བཅད། །ཚོགས་དྲུག་མི་དགག་ཡུལ་གྱི་བདུད་རྩི་བརྟེན། །དུག་ལྔ་རང་,གྲོལ་ཡེ་ཤེས་རྒྱན་དུ་ཁྱེར། །ཉམས་ལ་མ་ཞེན་མ་བཅོས་སོ་མར་ཞོག །བློ་,བྲལ་ཆོས་ཉིད་གདོད་མའི་བཙན་ས་ཟུངས། །ཡིད་དཔྱོད་ལྟ་སྒོམ་ཕལ་གྱི་དོ་
P000010_v001_00284,ཟླ་ཅི། །མདོར་ན་སྐྱེ་འཆི་བར་དོའི་གནས་སྐབས་ཀུན། །ལམ་ཁྱེར་བླ་མ་དྲན་,ལས་ཟབ་པ་མེད། །མོས་གུས་རྡོ་ཡི་རི་མོ་འབྲལ་མེད་དུ། །སྙིང་ལ་གནས་,ན་ཨོ་ཟོབ་གཅམ་བུའི་ངག །གྲོང་ཡུག་དཀྲོག་པའི་འོ་དོད་འབོད་མི་དགོས། །དགོངས་,བརྒྱུད་བྱིན་རླབས་འཕོས་པའི་ཉེ་ཁྱད་ཀྱིས། །དོན་གཉིས་འབྲས་བུ་ཚེ་འདིར་མངོན་,འབྱིན་ངེས། །དེ་སྐད་པདྨ་དགྱེས་པའི་ཉམས་ཤར་གཏམ། །ཐོལ་བྱུང་མགྲིན་པའི་རྒྱུད་ནས་,སྦ་མེད་སྨྲས། །དོན་མཐུན་གྲོགས་པོ་མཆིས་ན་ཐུགས་ལ་བསྟིམ། །དགེ་བས་དག་པ་,རབ་འབྱམས་དོན་རྟོགས་ཤོག །༄༅། །ཀུན་མཁྱེན་འཇམ་དཔལ་དགྱེས་པའི་སྤྱན་སྔར་རང་གི་
P000010_v001_00285,གོ་ཚུལ་མདོ་ཙམ་ཕུལ་བ།བླ་མ་ལ་ཕྱག་འཚལ་ལོ། །གདོད་ནས་བྲི་གང་,བྲལ་བའི་བྱང་ཆུབ་སེམས། །འགྲོ་བ་རྣམས་ལ་ཡེ་ནས་རྟག་གནས་ཀྱང༌། །མ་,རིག་འཛིན་པས་སྲིད་པ་འདིར་འཁྱམས་ཏེ༑ ༑མེད་སྣང་འཁྲུལ་བའི་ཐང་ལ་འོ་,བརྒྱལ་བྱས། །རྨི་ལམ་ལྟ་བུས་འགྲོ་ཀུན་ཉམ་རེ་ཐག །དེ་ཕྱིར་ལམ་སྟོན་དགེ་,བའི་བཤེས་གཉེན་གྱི། །ཞལ་ལུང་མན་ངག་གདམས་པའི་བདུད་རྩིའི་བཅུད། །དད་གསུམ་སྙིང་,ལ་འཐུང་བའི་སྐལ་བཟང་འདི། །ཐར་འདོད་ཡོངས་ལ་མེད་ཐབས་མེད་པར་གོ །ཐེག་,ཆེན་ལམ་གྱི་རྩ་བ་བྱང་ཆུབ་སེམས། །འདི་ཡོད་ཅི་བྱེད་ཡང་དག་ལམ་
P000010_v001_00286,དུ་འགྲོ། །འདི་མེད་ཇི་ལྟར་བྱས་ཀྱང་འཁོར་བ་པ། །བསླབ་སྡོམ་ཀུན་གྱི་ཡང་,སྙིང་འདི་ཁོ་ན། །ལམ་གྱི་སྲོག་ཏུ་མེད་ཐབས་མེད་པར་གོ །རྒྱལ་བའི་ཆོས་,ཚུལ་འཁོར་ལོ་བར་ཐ་ཡི། །དགོངས་བཞེད་མཐར་ཐུག་རྫོགས་པ་ཆེན་པོའི་སྲོལ། །རིག་,སྟོང་རིག་པའི་དབྱིངས་སུ་ཆོས་རྣམས་ཀུན། །ལྷུན་རྫོགས་འཕོ་འགྱུར་བྲལ་བའི་མཚན་,ཉིད་གོ །བློ་བྲལ་གཉུག་མ་དོན་གྱི་རྒྱལ་ཁམས་ན། །ལྟ་སྒོམ་མཚན་མའི་གྲུབ་,མཐའ་རང་སར་ཞིག །རང་བབས་རྣལ་མར་འཇོག་པའི་ཉམས་ལེན་ལ། །རྟོག་དཔྱོད་འཚོལ་,འཕྲོ་མང་པོས་སྒྲིབ་པར་གོ །ཡོད་དང་མེད་པར་འཛིན་པ་ལྟ་བའི་མུ། །སྒོམ་
P000010_v001_00287,དང་མི་སྒོམ་སེམས་འཛིན་དམིགས་པའི་འཕྲང༌། །ཇི་ལྟར་ཞེན་ཡང་འཆིང་བའི་,གཟེབ་ཡིན་ཕྱིར། །མ་བཅོས་གཉུག་མར་ཀློད་ན་བདེ་བར་གོ །མྱོང་ཞེན་ཅན་གྱི་,བདེ་གསལ་མི་རྟོག་སོགས། །ཇི་ལྟར་ཤར་ཡང་ཉམས་ཀྱི་བསླུ་བྲིད་དེ། །དེ་ངོར་,ཞེན་ན་ཁམས་གསུམ་འདུ་བྱེད་ཉིད། །འཕྲལ་བློར་མཚར་ཡང་ནམ་ཕུག་བསླུ་བར་,གོ །གང་ཞིག་བལྟ་བྱ་རྟོག་བྱེད་རྟོགས་པ་གསུམ། །དབྱེར་མེད་ཉམས་མྱོང་ཞེན་པའི་,རྩིས་བཏང་བས༑ ༑འདི་ཞེས་ཚིག་དང་བློ་ཡིས་མི་མཚོན་པའི། །ཆོས་ཉིད་གཤིས་སོན་,ཉམས་ལེན་མཆོག་ཏུ་གོ །འདི་ནི་སྒྲུབ་བརྒྱུད་ཤིང་རྟ་ཆེ་བརྒྱད་ཀྱི། །གདམས་པའི་
P000010_v001_00288,ཡང་སྙིང་དགོངས་པའི་སྐྱེལ་སོ་སྟེ། །མཐར་ཐུག་ཐེག་གཅིག་འབྲས་བུའི་ཐུས་ཀ་,ཆེ། །ཉམས་ལེན་གནད་གསང་འདི་ལས་མེད་པར་གོ །འོན་ཀྱང་ཇི་སྲིད་གཟུང་འཛིན་,འཆིང་བའི་རྒྱ། །མ་ཞིག་བར་དུ་ཀུན་རྫོབ་ལས་ཡོད་པས། །ཡིད་ཆེས་བསྐྱེད་ལ་,བླང་དོར་མ་འཆོལ་ངང༌། །དབེན་པར་གཅིག་ཏུ་བསྒོམ་འདི་ཟབ་པར་གོ །བོགས་,འདོན་རྒྱལ་པོ་བླ་མར་མོས་གུས་དང༌། །ཉམས་ལེན་སྙིང་པོ་སྟོང་ཉིད་,སྙིང་རྗེར་འབྲེལ། །སྤྱོད་ཡུལ་མཆོག་ཏུ་བདག་འཛིན་འདུལ་བ་འདིར། །ལམ་ཁྱེར་གནད་རྣམས་,མ་འདུས་མེད་པར་གོ །དེ་ལྟར་མཚུངས་མེད་བླ་མའི་བཀའ་དྲིན་དང༌༑ ༑ཅུང་
P000010_v001_00289,ཟད་རང་གི་ནང་དུ་བརྟགས་པ་ཡིས། །ལེགས་པར་གོ་ཚུལ་ངག་གི་མཎྜལ་,འདི༑ ༑འཁོར་ལོའི་མགོན་པོ་དགྱེས་པ་བསྐྱེད་ཕྱིར་འབུལ། །འདི་ནས་བཟུང་སྟེ་ཚེ་རབས་,ཕྲེང་བ་རུ། །འབྲལ་མེད་རྗེས་བཟུང་ཐེག་མཆོག་བདུད་རྩི་ཡིས། །བློ་ཡི་བུམ་བཟང་,ཡོངས་སུ་འགེང་མཛད་པའི། །བཀའ་དྲིན་མཆོག་གིས་སྐྱོང་བར་གསོལ་བ་འདེབས། །དེ་ལྟར་,གསོལ་ལས་བྱུང་བའི་རྣམ་དཀར་མཐུས། །ངེས་གསང་སྙིང་པོའི་བསྟན་པའི་ཉི་མ་,མཆོག །འགྲོ་བསོད་མཁའ་ལ་རྟག་པར་འཆར་བ་ཡིས། །འཁོར་བ་དོང་སྤྲུགས་བཀྲ་ཤིས་,འབར་གྱུར་ཅིག །ཀུན༵་མཁྱེན༵་འཇ༵མ་དཔ༵ལ་དགྱེས༵་པ༵འི་སྤྱན༵་སྔར༵་ར༵ང་གི༵་གོ༵་ཚུལ༵་
P000010_v001_00290,མ༵དོ་ཙ༵མ་ཕུལ༵་བ༵འོ༑ ༑༈ དེའི་ལན་དུ། འདི་ན་ཇི་སྐད་གསུངས་པ་དེ་དག་རྣམས། །དེ་,ལྟར་ངེས་པ་ཉིད་དུ་ལེགས་མཐོང་ནས། །ཡི་རངས་སྤྲོ་བའི་མེ་ཏོག་གུས་,འབུལ་ཞིང༌། །ཞབས་བརྟན་བཞེད་དོན་འགྲུབ་པར་སྙིང་ནས་སྨོན། །མི་ཕམ་པས་སོ། །མངྒལཾ།༄༅། །རྒྱུད་,གསུམ་དངོས་པོ་བཅུའི་དོན་གྱི་གནད་འགག་མདོ་ཙམ་གླུར་བླང་བ་གསང་,བདག་དགྱེས་པའི་རོལ་མོ།ཨེ་ཡིག་སྐྱེ་མེད་སྟོང་ཆེན་རྡོ་རྗེ་ཡི་རང་,མདངས། །ཝཾ་ཡིག་ཐབས་མཆོག་འགག་མེད་བསམ་འདས་ཀྱི་དཀྱིལ་འཁོར། །ཟུང་འཇུག་སྒྱུ་འཕྲུལ་,དྲྭ་བའི་ཕྱག་རྒྱ་རུ་བསྡོམས་མཛད། །རིགས་ཀུན་ཁྱབ་བདག་སྙིང་གི་པདྨོ་རུ་
P000010_v001_00291,བཞུགས་ཤིག །སྙིང་དབུས་དྭངས་མ་ལྔ་འདུས་ཡུམ་ལྔ་ཡི་མཁའ་རུ། །རིག་སྟོང་མི་,ཤིགས་ཐིག་ལེ་བྱེད་པོ་ནི་རྡོ་རྗེས། །ཚོགས་བརྒྱད་དག་པའི་འཁོར་ལ་རང་,གྲོལ་གྱི་བརྡའ་ཆོས། །དུས་བཞི་མཉམ་ཉིད་ཀློང་དུ་བསྐོར་ཚུལ་འདི་ཨ་ཧོ། །གཞི་,རྒྱུད་ལྷག་པའི་བདེན་གཉིས་དབྱེར་མེད་ཀྱི་དཀྱིལ་འཁོར༑ ༑ལམ་རྒྱུད་ཐབས་གྲོལ་ཤེས་,འཇུག་འབྱོར་པ་ཡི་གཟུང་གིས། །འབྲས་རྒྱུད་སྐུ་བཞིའི་རྒྱལ་ཐབས་རང་ཆས་སུ་,ངོམ་པས། །འབྲེལ་ལ་མ་ཚང་མེད་པའི་རྒྱུད་དོན་འདི་ཟབ་བོ། །ཆོས་དབྱིངས་སྐྱེ་,མེད་ཀློང་ནས་འགགས་མེད་ཀྱི་ཆོ་འཕྲུལ། །གང་ཤར་ཡེ་ནས་སྐུ་དང་ཡེ་
P000010_v001_00292,ཤེས་ཀྱི་དཀྱིལ་འཁོར། །དག་པ་རབ་འབྱམས་ཆེན་པོའི་གནས་ཚུལ་ལ་ལྟོས་དང༌,༑ ༑མཚན་རྟོག་དབྱིངས་སུ་བསྡོམས་པའི་ལྟ་བ་འདི་མཐོའོ། །ཆོས་ཉིད་དོན་དམ་ཡངས་,པའི་གཤིས་ལུགས་ཀྱི་མཁའ་ལ། །དགག་སྒྲུབ་སྨྲིག་རྒྱུའི་ཐག་པ་རང་ཡལ་དུ་,དེངས་པའི། །རྗེས་ཐོབ་སྒྱུ་མའི་རོལ་རྩེད་བོགས་འབྱིན་གྱི་ཉེ་རྒྱུ། །གང་སྤྱོད་ཚོགས་,སུ་འགྱུར་བའི་ཉེ་ལམ་འདི་བདེའོ། །དབྱིངས་ཡེ་ཟུང་འཇུག་བདེ་ཆེན་བྱང་སེམས་,ཀྱི་རང་རྩལ། །སྣོད་བཅུད་ཕུང་ཁམས་སྐྱེ་མཆེད་རྟོག་ཚོགས་ཀྱི་ཆོས་ཀུན། །ཡེ་ནས་,གདན་གསུམ་ཚང་བའི་དཀྱིལ་འཁོར་ནི་ཆེན་པོར། །མ་བྲིས་ལྷུན་གྱིས་བཀྲ་བའི་
P000010_v001_00293,གཟིགས་མོ་འདི་ཆེའོ། །གཞི་དབང་རྡོ་རྗེ་ལུས་ཀྱི་རྩ་རླུང་དང་ཐིག་སེམས། །ལམ་,དབང་བུམ་གསང་ཤེར་ཡེ་དེ་མ་ནི་ཐག་པས། །འབྲས་དབང་སྐུ་བཞིར་སྨིན་,བྱེད་གཏོར་བླུགས་ཀྱི་ཆུ་བོས། །གྲུབ་མཐའ་བཞི་ལ་སྦྱོར་བའི་ཟབ་ཁྱད་འདིས་,འཚེང་ངོ། །སྣང་གྲགས་རིག་གསུམ་ལྷ་སྔགས་ཆོས་ཉིད་ཀྱི་རོལ་པ། །ཡེ་ནས་རྡོ་,རྗེ་གསུམ་དང་འབྲལ་མེད་དུ་འགྲོགས་པའི། །རང་བཞིན་ཡོངས་ཤེས་ལྟ་བའི་དམ་,ཚིག་ལ་གནས་ན། །འདའ་ཉམས་ཤོར་བ་མེད་པའི་བསྲུང་མཚམས་འདི་ཡངས་སོ། །ཟབ་,གསལ་རྣམ་པར་མི་རྟོག་ཡེ་ཤེས་ཀྱི་མཁའ་ལ། །ཚད་མེད་སྙིང་རྗེས་དྲངས་
P000010_v001_00294,པའི་ཀུན་ཕན་གྱི་ཕྲིན་ལས༑ ༑རྫས་སྔགས་དམིགས་པའི་འཕྲུལ་གྱིས་ལས་བཞི་དང་,གྲུབ་བརྒྱད། །གང་འདོད་འདོད་དགུར་བསྒྱུར་བའི་མྱུར་ཁྱད་འདི་མཚར་རོ། །སྟོང་ཆེན་སྒྱུ་,མའི་རང་མདངས་ཕྱག་རྒྱ་ནི་གཅིག་པ། །ཕྲ་རགས་སྤྲོས་པའི་ཚོགས་སྤྱོད་སྒྲུབ་,པ་ནི་ཆེན་པོས། །སློབ་པའི་རིག་འཛིན་བཞི་དང་མི་སློབ་ཀྱི་ཟུང་འཇུག །གྲུབ་,གཉིས་ཡིད་བཞིན་འཇོ་བའི་ཉེ་ཁྱད་འདི་འཕགས་སོ༑ ༑སྐྱེ་བཞིའི་བག་ཆགས་ཚང་,ཚིང་སྟུག་པོ་ཡི་ཕྲེང་བ། །ཟ་བྱེད་ཀུན་བརྟགས་བསྐྱེད་པའི་མེ་ཆེན་དང་,འགྲོགས་ནས། །ཡོངས་གྲུབ་རྫོགས་རིམ་མཐུ་ཡིས་འཕོ་བཅས་ཀྱི་དྲྭ་བ། །འཕོ་མེད་དབྱིངས་
P000010_v001_00295,སུ་བསྡོམས་པའི་ཏིང་འཛིན་ཞིག་གོམས་འཚལ། །ཚོགས་དྲུག་རང་གྲོལ་ཡུལ་གྱི་བདུད་,རྩི་ལ་སྤྱོད་བཞིན། །ཨ་ཧཾ་འབར་འཛག་ཞུ་བདེས་དགའ་བཞི་ཡི་འགྲོས་ཐིམ༑ ༑དུས་,སྦྱོར་གནས་སུ་དག་པའི་མཆོད་པ་ནི་ཆེན་པོས། །རང་རིག་གདོད་མའི་མགོན་,པོ་དགྱེས་བསྐྱེད་ལ་རྩོན་ཅིག །རྟོག་ཚོགས་དག་མཉམ་ཆེན་པོའི་ཡེ་རྒྱ་ཡིས་,ཐེབས་པས། །འགྲོ་འོང་སྲོག་དང་རྩོལ་བ་གསང་སྔགས་ཀྱི་རོལ་མོ། །བསྒུལ་བསིགས་བསྐྱོད་,པའི་འདུ་འཕྲོ་ཕྱག་རྒྱ་ཡི་རོལ་རྩེད། །ཡིད་སྐྱོབ་ཐབས་ཀྱི་ཆེ་བའི་དགའ་,སྟོན་ལ་རོལ་མཛོད། །དེ་སྐད་སྔགས་སྤྱོད་གསར་བུ་རྡོ་རྗེ་ནི་དབང་མཆོག །རླུང་
P000010_v001_00296,སེམས་དྭངས་པའི་འཆར་སྒོ་གང་ཤར་གྱི་གླུ་ཕྲེང༌། །བདེ་ཆེན་འོད་གསལ་,སྦུག་གི་བྲག་སྐྱིབས་ནས་བླངས་སོ། །གདོད་མའི་གྲུབ་མཐའ་སྙོགས་པའི་སྨོན་ལམ་,འདྲ་ཞུའོ། །༄༅། །སྲོག་སྡོམ་གཟེར་བཞིའི་གནད།ཨ་ཧོ། རླུང་སེམས་ལྷ་སྐུར་སྨིན་པའི་རྗེས་ཐོབ་,ཀྱི་རོལ་རྩལ། །གྲགས་སྟོང་རྡོ་རྗེའི་དོ་ཧས་ཟབ་གསང་གི་བདུད་རྩི། །སྐལ་ལྡན་,སྙིང་གི་བུམ་པར་ཡང་ཡང་དུ་བསྟིམ་མཛད། །སྐྱབས་གཅིག་དྲིན་ཆེན་བླ་མ་,སྙིང་དབུས་སུ་བཞུགས་ཤིག །དབང་ཐོབ་དམ་ཚིག་ལྡན་པའི་སྔགས་སྤྱོད་ཀྱི་སྐྱེས་,བུ། །རིམ་གཉིས་ཟུང་འཇུག་ལམ་ནས་རིག་འཛིན་གྱི་རྒྱལ་སར། །བགྲོད་སླད་བསྙེན་སྒྲུབ་
P000010_v001_00297,རྣམ་བཞིའི་དགའ་སྟོན་ལ་རོལ་རྣམས། །སྲོ༵ག་སྡོ༵མ་གཟེ༵ར་བཞི༵འི་གན༵ད་འདི་མེད་ཀ་,རང་མི་འདུག །གསལ་དག་བརྟན་གསུམ་འཛོམས་པའི་བསྐྱེད་རིམ་གྱི་རྣལ་འབྱོར། །གཡོ་ཐོབ་,གོམས་བརྟན་མཐར་ཕྱིན་ཏིང༵་འཛི༵ན་གྱི་ཕྱག་རྒྱས། །ཐ་མལ་སྣང་ཞེན་མཐའ་དག་,ལྷ༵་སྐུ་རུ་བསྡོམས་འདི། །ལུས་སྣང་སྐུ་རུ་སྡོམ་བྱེད་སྲོག་གཟེ༵ར་ནི་དང་,པོ༑ ༑ཐུགས་སྲོག་སྙིང༵་པོ༵་སྔ༵གས་ཕྲེང་གསལ་བརྟན་དུ་བསྒོམས་ནས། །སྲོག་རྩོལ་གཡོ་བ་,རྡོ་རྗེའི་བཟླས་པ་རུ་བསྡོམས་ཤིང༌། །ཕྱི་ནང་སྒྲ་སྐད་སྨྲ་བརྗོད་ཛབ¿་,དབྱངས་སུ་ཁྱེར་བ། །ངག་རླུང་གསུང་དུ་སྡོམ་པའི་སྲོག་གཟེར༵་ནི་གཉིས་པ། །འཁོར་
P000010_v001_00298,འདས་ཆོས་ཀུན་ཡེ་གྲོལ་ཀུན་བཟང་གི་དགོ༵ངས་པ༵། །ཤར་གྲོལ་འགགས་མེད་ཉམས་,རྩལ་ལྷ་སྔགས་ཀྱི་རོལ་མོ། །མཆོག་ཏུ་མི༵་འགྱུར༵་ལྷུན་རྫོགས་མཉམ་ཉིད་ཀྱི་,དཀྱིལ་འཁོར། །སེམས་རྟོག་ཐུགས་སུ་སྡོམ་བྱེད་སྲོག་གཟེར༵་ནི་གསུམ་པ། །དོན་སེམས་སྟོང་,ཉིད་སྙིང་རྗེ་རྗེས་ཆགས་ཀྱི་རོལ་རྩེད། །གཏོང་སེམས་ཞི་སོགས་དམིགས་པའི་ཁ་,བསྒྱུར་ལ་བརྟེན་ནས། །འཕྲོ༵་འདུ༵འི་ལས་ཀྱི་སྦྱོར་བས་གང་འདོད་ཀུན་དབང་བྱེད། །བྱ་,བྱེད་ཕྲི༵ན་ལས༵་དང་སྦྱོར་སྲོག་གཟེ༵ར་ནི་བཞི་པ། །འདི་བཞིས་འཁོར་འདས་སྟོང་,སྲོག་རོ་མཉམ་དུ་འཕྲོག་པའི། །བློ་མཆོག་རྣམས་ལ་གྲུབ་གཉིས་སུག་མཐིལ་དུ་
P000010_v001_00299,གནས་སོ། །འདི་མེད་ལམ་གྱི་གཟུགས་བརྙན་འཇའ་ཚོན་གྱི་རྗེས་བསྙེགས༑ ༑དེ་བས་སྐལ་,བཟང་གྲོགས་རྣམས་ཚུལ་འདི་ལ་བརྩོན་འཚལ། །ཅེས་པའང་པདྨ་བི་ཛས་སོ། །༄༅། །ན་མོ་,མཉྫུ་ཤྲཱི་ཛྙཱ་ན་ས་ཏྭ་ཡ། མཁའ་ཁྱབ་མཁའ་ཡི་རྡོ་རྗེའི་ཡེ་ཤེས་,ནི། །དངོས་གཅིག་དངོས་པོ་ཀུན་གྱི་དེ་ཉིད་དེ། །འོད་གསལ་རང་བཞིན་འདུས་མ་,བྱས་ཆེན་པོ། །དོན་དམ་འཇམ་དཔལ་དཔའ་བོར་གཉིས་མེད་མོས། །སྤྲོས་དང་བྲལ་ཡང་,སྤྲོས་པ་ཀུན་གྱི་གཞི། །བརྗོད་ལས་འདས་ཀྱང་བརྗོད་པའི་འབབ་སྟེགས་མཆོག །ཀུན་ཁྱབ་,ཀུན་བྱེད་སེམས་ཀྱི་རྡོ་རྗེ་ཆེ། །བདེ་མཆོག་བདེ་བའི་གར་མཁན་ཨེ་མ་
P000010_v001_00300,རྨད། །ཡེ་ནས་རྣམ་གྲོལ་ཆོས་དབྱིངས་མཁའ་ཀློང་དུ། །ཡེ་ཤེས་རང་གསལ་ཉི་ཟླའི་,དཀྱིལ་འཁོར་བཀྲ། །འབྲས་ཆོས་ཉེར་ལྔ་མ་བཙལ་གཞི་ལ་རྫོགས། །དོན་དམ་གསུམ་ཚུལ་,འབྲལ་མེད་ཆོས་ཉིད་གཤིས། །སྣོད་བཅུད་རྒྱུད་རྣམས་དག་རྟོགས་མཉམ་པའི་ངང༌། །བདེ་,ཆེན་གཅིག་གིས་སྲིད་ཞིའི་ཁྱོན་ཀུན་ཁྱབ། །ཡེ་ནས་ལྷུན་མཉམ་རྫོགས་པ་ཆེན་,པོའི་དལ། །རང་ལ་བཀྲ་འདི་གཟིགས་མོ་མི་ཆེའམ། །བྱིས་པས་སྒྲོ་བཏགས་ཀུན་ཏུ་,རྟོག་པའི་སྤྲིན། །མ་སྤངས་མི་ལྡན་ཡེ་ཤེས་ཆེན་པོའི་མདངས།ཟུང་འཇུག་སྒྱུ་འཕྲུལ་,དྲྭ་བའི་མཁའ་དབྱིངས་སུ། །གང་ཡང་མ་བསལ་མཐའ་ཀུན་གྲོལ་དེ་མཚར༑ ༑བུས་པ་
P000010_v001_00301,རྣམས་ནི་ཡོད་མེད་མཐའ་ལ་ཞེན། །གང་ལྟར་བཙལ་ཀྱང་སྒྲོ་སྐུར་དྲྭ་བར་,ཆུད༑ ༑གར་ཡང་མ་རྟོག་ཅིར་ཡང་མ་བཟུང་བས། །བྱས་ཆོས་གྲུབ་མཐའི་འཆིང་ཐག་,ཆད་ལ་གཟིགས། །གང་ཤར་རང་གྲོལ་ཚོགས་དྲུག་ལྷུག་པའི་ངང༌། །སྣང་བཏགས་ཆོས་,ཀུན་འཛིན་པའི་རྟོད་ཕུར་དོན། །སྣང་ཙམ་གྲགས་ཙམ་ལམ་གྱི་དགག་བྱ་ཅི། །དེ་,སླད་དཔྱད་པ་མང་པོས་ཅི་བྱར་ཡོད། །ཉོན་མོངས་ཡེ་ཤེས་གཉིས་སུ་མེད་,པ་ལ། །སྤངས་འགེགས་བསྒྱུར་པས་དོན་མེད་ཨ་ཐང་ཆད། །རང་སར་བཞག་ན་ཡེ་,ཤེས་ཆེན་པོར་འཆར། །འཇམ་དཔལ་རིགས་ལྔའང་འདི་ལས་གཞན་དུ་ཅི། །གང་ལ་བཅིང་
P000010_v001_00302,པ་པོ་དང་འཆིང་བྱེད་དང༌། །བཅིང་པར་བྱ་བའང་ཀུན་ནས་ཡོད་མིན་,ན། །གང་གིས་གང་བཀྲོལ་ཇི་ལྟར་འགྲོལ་བར་རུང༌། །བྱིས་པས་མཁའ་ལ་མདུད་,པ་འདོར་དང་མཚུངས། །གང་ཞིག་གསེར་ལྟ་འདོད་ལ་གསེར་བཞིན་དུ། །མངོན་སུམ་ལམ་,གྱི་ཟབ་གནད་མི་འཚོལ་བར། །རྗེས་དཔག་མང་པོའི་ས་མཐའ་བསྐོར་ཅི་བྱེད། །བློ་,བྲལ་གདོད་མའི་གཞི་ལ་ངལ་སོས་ཤིག །ཅེས་པའང་གཞན་ཕན་ཆོས་ཀྱི་བློ་,གྲོས་ཀྱིས་བྲིས་པ་དགེ།༄༅། །མཁྱེན་བཟང་མཁའ་ལ་ཤེས་བྱའི་གཟའ་སྐར་ཚོགས། །མ་འདྲེས་,རྣམ་པར་བཀྲ་བའི་ངོ་མཚར་གྱིས། །ས་གསུམ་འཇིག་རྟེན་སྣང་བས་མཛེས་བྱེད་
P000010_v001_00303,པའི། །སྟོན་པ་མཆོག་དང་དབྱེར་མེད་བླ་མར་འདུད། །ཆོས་ཀུན་རང་བཞིན་གདོད་ནས་,སྤྲོས་བྲལ་ཡང༌། །ཡང་དག་མིན་རྟོག་ལས་བྱུང་འདུ་བྱེད་སྤྲིན། །མེད་བཞིན་སྣང་,བས་སྲིད་པའི་གྲོང་ཁྱེར་དུ། །བརྒྱ་ཕྲག་སྡུག་བསྔལ་རིམ་གྱིས་མནར་བར་ཟད། །དེ་,བསལ་སླད་དུ་སྐྱོབ་པ་མཆོག་དེ་ཡིས༑ ༑རིམ་གསུམ་ཆོས་ཆར་བསིལ་བོ་ཕབ་,པའི་རོ། །དད་པའི་སྙིམ་པས་འཐུང་བར་མི་བྱེད་ན། །དེ་ལས་རྨོངས་དང་བསླུས་,པའང་སྲིད་ན་སུ། །དེ་སླད་རྒྱལ་དང་དེ་སྲས་འཕགས་རྣམས་ཀྱི། །ལེགས་གསུང་བཀའ་,དང་བསྟན་བཅོས་ཚད་མའི་གཞུང༌། །བླ་མའི་མན་ངག་ཟབ་མོས་ལེགས་བརྒྱན་
P000010_v001_00304,པར། །འཇུག་ལས་དོན་འགང་ཆེ་བ་གཞན་ཡོད་མིན། །མོས་གུས་ཚད་དུ་གྱུར་དང་,སྔོན་སྦྱངས་ཅན། །བློ་ཡངས་ནམ་མཁའ་ལྟ་བུའི་གང་ཟག་ལ། །དགག་སྒྲུབ་མཚན་མའི་,སྤྲིན་གྱིས་གོས་མིན་པར། །ཟུང་འཇུག་འོད་གསལ་ཉི་མ་རྟག་འཆར་མོད། །ཐོས་ཆུང་,གསར་བུ་བགྲོད་པའི་གཤོག་རྩལ་གྱིས། །ཟབ་དོན་ནམ་མཁའི་མཐའ་རྒྱ་ཆོད་མིན་,ཕྱིར། །ཐེ་ཚོམ་སྙི་ལ་ཟིན་པའི་ངང་ཚུལ་གྱིས། །ཡི་ཆད་ང་རོ་འདོན་པ་,སྙིང་རྗེའི་ཡུལ། །དབུ་མར་རྒྱུ་འབྲས་ངོ་བོ་ཉིད་གསུམ་ལ། །དཔྱོད་བྱེད་དོན་དམ་,རིགས་པའི་རྣོ་མཚོན་འབུམ། །བདེན་དངོས་རྟག་འཛིན་ཞེན་པ་གཅོད་ཕྱིར་གདེངས། །གལ་ཏེ་
P000010_v001_00305,སྟོང་པ་ཉིད་ལ་མཚན་འཛིན་ན༑ ༑གང་ཞིག་བཤལ་སྨན་དུག་ཏུ་སོང་བ་,བཞིན། །དེ་ཡང་གསོར་མི་རུང་བ་ཉིད་དུ་བསྟན། །དེ་སླད་སྣང་སྟོང་ཡོད་མེད་,རྟག་ཆད་སོགས། །ཕྱོགས་རེར་གང་དུ་བཟུང་ཡང་མཐར་ལྟའི་གཡང༌༑ ༑མཐའ་བྲལ་ཆོས་,ཉིད་གཤིས་ལ་ཕེབས་པ་མེད། །དེ་ཕྱིར་སེམས་གནད་ལེགས་པར་གོ་བ་གཅེས། །བཀའ་,འཁོར་བར་པར་གཟུགས་ནས་རྣམ་མཁྱེན་བར། །སྟོང་ཞིང་བདག་མེད་སྤྲོས་མཚན་བྲལ་,བ་རུ། །རྗེས་བསྟན་ཤིང་རྟ་ཆེ་རྣམས་བཀྲལ་བའི་དོན། །ཀ་དག་ངོ་བོ་སྟོང་,པར་གཞོལ་ཞིང་འབབ། །ཕྱིར་མི་ལྡོག་པར་ངེས་དོན་སེང་གེའི་སྒྲས། །རང་བཞིན་འོད་
P000010_v001_00306,གསལ་འདུས་མ་བྱས་པའི་ཁམས། །དཔེ་དགུས་རྗེས་བསྟན་ས་བཅུའི་དབང་ཕྱུག་སོགས། །འཕགས་,པས་ལེགས་བཀྲལ་ལྷུན་གྱིས་གྲུབ་པར་གཅིག །དེ་ཀུན་ཟུང་འཇུག་རིག་པའི་དབྱིངས་,རྫོགས་པ། །རང་བཞིན་རྫོགས་པ་ཆེན་པོའི་གྲུབ་མཐའ་སྟེ། །དོན་དམ་བློ་ལས་འདས་,པའི་ཡེ་ཤེས་མཆོག །དབུ་མ་དེ་ཡིན་ཕྱག་རྒྱ་ཆེན་པོའང་དེ། །ལྟ་བ་ཁས་,ལེན་བྲལ་བའང་དེ་ཁོ་ན། །ཚིག་བྲལ་ངག་གི་ལམ་གྱིས་མ་གོས་པ། །དེ་,བཞིན་ཉིད་ཆོས་རང་བཞིན་ནམ་མཁའ་འདྲ། །སེམས་དང་ཡིད་ཀྱི་རྒྱུ་བ་རྣམ་,བྲལ་བ། །མཆོག་རབ་ངོ་མཚར་ཆེ་ཞེས་རྒྱལ་བས་གསུངས། །འོན་ཀྱང་རིག་པ་སྤྱི་
P000010_v001_00307,བླུགས་འཇོག་པ་ནི། །དབང་པོ་རབ་ལས་ཕལ་གྱིས་རྟོགས་དཀའ་བས། །ཞི་གནས་ལུང་,མ་བསྟན་དུ་མི་གཏོང་བར། །ཐོག་མར་མཉམ་རྗེས་དཔྱད་འཇོག་སྤེལ་མ་གཅེས། །ནམ་,ཞིག་ཁས་ལེན་བྲལ་བའི་ཉམས་མྱོང་དང༌། །རྗེས་ཐོབ་དཔྱད་པས་དྲངས་བའི་,གོ་བ་གཉིས། །ཟུང་འཇུག་ཡུལ་གྱི་འཛིན་སྟངས་ཀུན་ཞིག་ནས༑ ༑ཐེ་ཚོམ་སྨག་དང་,བྲལ་བའི་ངེས་ཤེས་སྐྱེ། །དེ་ཚེ་ལྟ་བའི་དཔྱད་པ་རྫོགས་ཟིན་པས། །སླར་ཡང་,ཀུན་རྟོག་སྤྲོས་པས་ཅི་བྱར་ཡོད། །མཚན་འཛིན་རྟོག་པའི་སྤུ་རིས་མ་འབྱེད་,པར། །རང་བབས་གཉུག་མའི་ཀློང་དུ་ངལ་སོས་ཤིག །བརྗོད་བྲལ་ནམ་མཁའ་ལྟ་བུའི་
P000010_v001_00308,གཤིས་ལུགས་ལ། །གང་ཡང་མ་བཟུང་ཅིར་ཡང་མ་རྟོག་ན། །མཐར་འཛིན་ལྟ་བའི་,གཡང་སར་ཅི་སྟེ་ལྷུང༌། །མ་བསལ་མཐའ་ཀུན་ཁེགས་པའི་ཚུལ་ལ་ལྟོས། །དམིགས་,དང་མི་དམིགས་གཉིས་ཀ་སྤངས་ནས་ནི། །ཡང་དག་མཐའ་ལ་རྣམ་པར་གནས་,མཁས་ན། །མི་རྟོག་ཏིང་འཛིན་ཉི་མ་འཁོར་ཡུག་བརྡལ། །མཚན་རྟོག་མུན་པ་དཔྱིས་,འབྱིན་ཆེན་པོར་ངེས། །ཨ་ཧོ་མཉམ་བཞག་མཁའ་འདྲའི་ཡེ་ཤེས་ཆེ། །རྗེས་ཐོབ་ཐབས་,ཀྱིས་བརྒྱན་པའི་ཚོགས་གཉིས་ཀྱིས༑ ༑རིགས་ཁམས་ནོར་བུ་སྦྱང་ལ་ཆེས་མཁས་ན། །སྐུ་,གཉིས་ཟག་མེད་འབྱོར་པ་མི་ཟད་འགྱུར། །ཞེས་པའང་ཞེ་ཆེན་པ་འཇམ་དབྱངས་
P000010_v001_00309,བློ་གྲོས་རྒྱ་མཚོས་བྲིས་པ་དགེ།༄༅། །བྱང་ཆུབ་སེམས་ལ་ཕྱག་འཚལ་ལོ། །སྣང་སྲིད་,དཀྱིལ་འཁོར་གསུམ་གྱི་ངང༌། །རང་བཞིན་ཡེ་ནས་ལྷུན་རྫོགས་ཆེ། །ཕུང་ལྔ་ཡབ་,ལ་འབྱུང་ལྔ་ཡུམ། །སྐྱེ་མཆེད་སེམས་དཔའ་སེམས་མ་དང༌། །རྟོག་ཚོགས་ཁྲོ་བོ་,ཁྲོ་མོ་རུ། །བསླུ་མེད་སངས་རྒྱས་སྤྱན་གྱིས་གཟིགས། །སྐྱེ་མེད་རྒྱུ་ལས་འཁོར་འདས་,ཆོས། །འགག་མེད་ཡི་གེ་སྤྲིན་གྱི་ཚུལ། །ཟུང་འཇུག་བྱིན་རླབས་འདུ་འབྲལ་མེད། །རྣལ་འབྱོར་,ཟབ་མོས་མངོན་དུ་འགྱུར། །ཀུན་རྫོབ་སྒྱུ་མ་རྨི་ལམ་དང༌། །དོན་དམ་སྟོང་,ཉིད་མཐའ་བྲལ་གཤིས། །ཡང་དག་རྒྱལ་བའི་དཀྱིལ་འཁོར་མཆོག །དཀོར་བདུན་ངོ་བོ་ཉིད་
P000010_v001_00310,རྒྱུར་མཉམ། །དེ་སླད་གསེར་གླིང་ས་རྡོ་བཞིན། །མ་དག་བཙལ་ཡང་རྙེད་མིན་པའི། །ལྷག་,པའི་བདེན་གཉིས་ཟུང་འཇུག་ཕུལ། །ལུང་དང་རིགས་པས་གཏན་ལ་དབབ༑ ༑རྣལ་འབྱོར་ཟབ་,མོས་ཉམས་སུ་བླང༌། །དེ་ཡང་སྣང་བཅས་བསྐྱེད་རིམ་དང༌། །མཚན་བཅས་མཚན་,མེད་རྫོགས་པའི་རིམ། །ཟུང་འཇུག་ཡེ་ཤེས་ཆེན་པོར་སྦྱར། །ལྟ་སྤྱོད་དཀྱིལ་འཁོར་དབང་,དམ་ཚིག །ཕྲིན་སྒྲུབ་ཏིང་འཛིན་མཆོད་པ་དང༌། །སྔགས་དང་ཕྱག་རྒྱའི་ཡན་ལག་,རིགས། །མ་ལུས་དེ་ཡི་ངང་དུ་འུབ། །དེ་ལྟར་ཤེས་འཇུག་མཚན་ཉིད་ཀྱིས། །གནས་སྐབས་,རྣམ་སྨིན་ཚེ་ལ་དབང༌། །ཕྱག་ཆེན་སློབ་པའི་ཟུང་འཇུག་ལས། །མཐར་ཕྱིན་ལྷུན་
P000010_v001_00311,གྱིས་གྲུབ་པ་ཡི། །མི་སློབ་ཟུང་འཇུག་མངོན་དུ་བྱེད། །འདི་ནི་གསང་ཆེན་རྒྱུད་,སྡེའི་བཅུད༑ ༑སྐལ་བ་ཅན་གྱི་སྤྱོད་ཡུལ་མཆོག །ཅུང་ཟད་བརྗོད་པའི་བསོད་ནམས་ཀྱིས། །འགྲོ་,ཀུན་ལྷུན་རྫོགས་སངས་རྒྱས་ཤོག །ཅེས་པའང་པདྨ་བི་ཛས་སོ། །༄༅། །ཆོས་ཀྱི་དབྱིངས་ལ་,ཕྱག་འཚལ་ལོ། །འོད་གསལ་རང་བཞིན་བྱང་ཆུབ་སེམས། །ངོ་བོ་སྟོང་པས་རྟག་མཐའ་,གྲོལ། །རང་བཞིན་གསལ་བས་ཆད་མུ་སངས། །གཉིས་སུ་བརྟགས་ཀྱང་གཉིས་འཛིན་གྱི། །མཚན་མ་,རང་སར་གྲོལ་བའི་གཤིས། །བདེ་གཤེགས་སྙིང་པོ་དགེ་བའང་དེ། །རང་གནད་མངོན་སུམ་,ངོ་འཕྲོད་ན། །བརྟག་དཔྱད་མང་པོས་དགོས་པ་སྐྱུང༌། །འོན་ཀྱང་དང་པོའི་ལས་
P000010_v001_00312,ཅན་རྣམས། །རིམ་གྱིས་འཁྲིད་པའི་མན་ངག་སྲོལ། །ཕུང་ལྔ་དུ་མ་མི་རྟག་སོགས། །དཔྱད་,པས་ཀུན་བརྟགས་ལྷན་སྐྱེས་ཀྱི། །གང་ཟག་བདག་མེད་ལེགས་མཐོང་ཚེ། །རྒྱུ་འབྲས་ངོ་,བོ་ཉིད་གསུམ་ཚུལ། །དོན་དམ་དཔྱོད་པའི་རིགས་པ་ཡིས༑ ༑དཔྱད་དང་འཇོག་པ་རེས་,མོས་ཀྱིས། །གྲུབ་དོན་སྤྲོས་པ་ཀུན་བྲལ་བའི། །ཁས་ལེན་བྲལ་བའི་སྟོང་པ་དང༌,། །རྟེན་འབྱུང་སྒྱུ་མའི་སྣང་ཆ་གཉིས། །འགལ་མེད་དོན་གཅིག་འབབ་པ་ཡི། །སྣང་སྟོང་,ཟུང་འཇུག་དབུ་མའི་ལམ། །བསལ་བཞག་བྲལ་བར་གཏན་ལ་དབབ༑ ༑དེ་རྗེས་ཐུན་མིན་,འབྲས་བུའི་ལམ། །རྣལ་འབྱོར་ཆེན་པོའི་མན་ངག་བཅུད། །དག་པ་གསུམ་དང་རྟོགས་པ་
P000010_v001_00313,བཞི། །མཉམ་པ་བཞི་དང་བདག་ཉིད་ཆེའི། །གཏན་ཚིགས་ཟབ་མོས་ལེགས་གཞལ་འབྲས། །ཆོས་ཀུན་,ཡེ་སངས་རྒྱས་པའི་ངང༌། །སྣང་སྲིད་དཀྱིལ་འཁོར་གསུམ་དང་སྦྱར། །སངས་རྒྱས་རྣམས་,ནི་ཆོས་ཀྱི་སྐུ། །ཟུང་འཇུག་སྤྲོས་མཚན་ཀུན་བྲལ་དབྱིངས། །རང་གི་སེམས་ལས་གུད་,ན་མེད། །རྣམ་པ་གང་འདུལ་ཐབས་ཀྱི་འཕྲུལ། །ལྷ་སྔགས་ཕྱག་རྒྱར་ཡོངས་ཤེས་ན། །དངོས་,གྲུབ་ཡ་མཚན་ཆེན་པོ་འབྱུང༌། །འདི་ཡང་གནད་ཀྱི་གདམས་པ་སྟེ། །ཐུགས་ལ་,ཆོངས་ཤིག་དགེ་བའི་གྲོགས། །དགེ་བར་གྱུར་ཅིག་ཛ་ག་ཏམ༑ ༑ཞེས་པའང་པདྨ་བི་,ཛས་སོ། །༄༅། །ན་མོ་གུ་རུ་བཛྲ་ངྷཱ་ར་ཡ། དོན་དམ་དབྱིངས་སུ་མ་སྐྱེས་
P000010_v001_00314,སྟོང་པའི་ངང་དུ་གཅིག །ཀུན་རྫོབ་སྣ་ཚོགས་སྣང་བ་སྒྱུ་མའི་ཚུལ་དུ་,གཅིག །ཟུང་འཇུག་གཉིས་མེད་མཉམ་པ་ཆེན་པོའི་ཀློང་དུ་གཅིག །དེ་སླད་འཁོར་འདས་,ཆོས་རྣམས་རྒྱུ༵་གཅིག༵་ཐ་དད་མིན། །ཨ་ནི་ཤེས་རབ་སྐྱེ་མེད་བརྗོད་བྲལ་,རྡོ་རྗེའི་གསུང༌། །ཨུ་ནི་ཐབས་མཆོག་འགགས་མེད་སྒྱུ་འཕྲུལ་རྡོ་རྗེའི་སྐུ། །ཨོཾ་,ནི་ཐབས་ཤེས་ཟུང་འཇུག་མཉམ་ཉིད་རྡོ་རྗེའི་ཐུགས། །འབྲས་བུའི་ཆོས་ཀུན་མ་,བཙལ་ཡིག༵་འབྲུའི༵་ཚུལ༵་དུ་རྫོགས། །གནས་ཚུལ་ངོས་ན་ཆོས་ཀུན་ཡེ་ནས་སངས་,རྒྱས་ཀྱང༌༑ ༑མ་རྟོགས་པར་ནི་སྣང་ལུགས་འཁྲུལ་བ་ལྡོག་མི་ནུས། །རྟོགས་པ་
P000010_v001_00315,གཉིས་ཀྱིས་ཡེ་ནས་གྲུབ་བསལ་མེད་པའི་དོན། །བྱིན༵་རླབ༵ས་ནུས་མཐུའི་ཁྱད་པར་,འབྱིན་པ་བཞིན་དུ་སྣང༌། །ཡིད་ཆེས་ཚད་མའི་ལུང་གིས་དོན་སྤྱིའི་ནོར་,བ་བསལ། །མན་ངག་ཟབ་མོས་དགོངས་དོན་འཁྲུལ་བའི་དོགས་པ་སེལ། །སོར་རྟོགས་ཤེས་,པས་གོ་ཡུལ་ལ་ཞེན་རྟོག་པ་གཅོད། །ཐེག་མཆོག་མཉམ་པའི་དོན་ཉིད་མངོ༵ན་,སུམ༵་གཏན་དབབ་གཅེས། །ཡེ་ནས་ལྷུན་རྫོགས་རང་བྱུང་ཡེ་ཤེས་དཀྱིལ་འཁོར་མཆོག །མཉམ་,པ་ཆེན་པོའི་དགོངས་སྤྱོད་རྒྱ་མཚོ་གདེང་གྱུར་ན༑ ༑བསྐུར་ཐོབ་བྲལ་བའི་དབང་,དང་དམ་ཚིག་དུས་གཅིག་རྫོགས། །སྒྲུབ་དང་བསྲུང་བའི་ཆོས་ཀུན་དེ་རུ་མ་
P000010_v001_00316,འདུས་མེད། །མཉམ་ཉིད་ཀློང་དུ་སྲོག་མེད་བཅད་མེད་གཅོད་དུ་མེད། །བདག་གཞན་ཡོ་,བྱད་བྱིན་དང་མ་བྱིན་བླང་དུ་མེད། །བརྗོད་བྱ་རྗོད་བྱེད་མིང་ཚིག་ཡི་,གེར་བཏགས་པ་རྫུན། །ཆགས་དང་མ་ཆགས་འདུ་ཤེས་འཁྲུལ་དང་མ་འཁྲུལ་ཅི། །ཇི་,ལྟར་སྒྱུ་མས་སྒྱུ་མ་སྤྱོད་སོགས་ཅིར་སྣང་ཡང༌། །གང་གིས་གང་བཅིང་,གང་ཞིག་གང་དུ་འཁོར་བར་འགྱུར༑ ༑དེ་ལྟར་ཤེས་ན་ལས་མེད་ལས་ཀྱི་,རྣམ་སྨིན་མེད། །བཅིང་བྱ་འཆིང་བྱེད་བཅིངས་པ་མི་དམིགས་འགྲོལ་བའང་མེད། །དེ་ཚུལ་,ཀློང་དུ་གྱུར་གང་དོན་གྱི་རྣལ་འབྱོར་ཆེ། །འདོད་ལྔ་ལ་སོགས་ཉོན་མོངས་
P000010_v001_00317,ལས་རྣམས་ཀུན་སྤྱད་ཀྱང༌། །བྱས་ལ་མི་གསོག་ཚོགས་ཆེན་ཡེ་རྫོགས་མཉམ་,པའི་ངང༌། །འོག་མའི་སྡོམ་པ་ཀུན་འདུས་རྣམ་དག་ཕུན་ཚོགས་འགྱུར༑ ༑འདི་ནི་,སྐལ་བ་མཆོག་གི་ཡུལ་ཏེ་ཕལ་གྱིས་མིན། །གོ་ཡུལ་ཚིག་དང་ཡིད་དཔྱོད་,ཙམ་གྱིས་ཕན་མི་ཐོགས། །མཉམ་པ་ཆེན་པོའི་དགོངས་སྤྱོད་གདེང་དུ་མ་གྱུར་,པར། །མོས་པ་ཙམ་ལས་ཇི་བཞིན་ཡུལ་མིན་ཅི་ཕྱིར་ན། །གབ་པའི་གསང་བ་,མ་རྟོགས་སྦས་ལ་འཆེལ་བ་གང༌། །ཉམས་པ་ཆེན་པོའི་རྒྱུར་འགྱུར་དེ་,སླད་བག་ཡོད་བྱོས། །ཆོས་རྣམས་ལ་ཤན་འབྱེད་པ་དམ་པའི་རྣམ་ཐར་ཡིན། །དགེ་
P000010_v001_00318,སྦྱོང་གཞོན་ནུའི་སྤྱོད་པས་གྲོགས་དག་མཛེས་པར་མཛོད༑ ༑དེ་སྐད་སྨྲ་བར་བྱེད་,གང་བློ་གྲོས་རྒྱ་མཚོ་སྟེ། །བླུན་ཡང་མོས་དགེ་མ་རྨས་གཞུང་དང་བསྟུན་,ཏེ་བྲིས། །ནོངས་ན་བཟོད་པར་གསོལ་ཞིང་དགེ་བ་འགྲོ་ལ་བསྔོ། །འགྲོ་རྣམས་ཐེག་,མཆོག་མཉམ་པའི་དོན་ལ་གནས་གྱུར་ཅིག །༄༅། །ངེས་དོན་ལམ་གནད་མདོ་ཙམ་བཤད།ཤེས་,བྱ་ཐམས་ཅད་གཟིགས་པ་ཡི། །སྟོན་པ་མཆོག་དང་དབྱེར་མེད་པའི། །དཔལ་མགོན་བླ་,མར་ཕྱག་བྱས་ནས། །ངེས༵་དོན༵་ལ༵མ་གན༵ད་མ༵དོ་ཙ༵མ་བཤ༵ད། །དབུ་མ་རིགས་པའི་ཚོགས་,སོགས་ལས། །རྒྱུ་འབྲས་ངོ་བོ་ཉིད་གསུམ་ལ། །དཔྱད་པའི་རིགས་པ་རྣམ་མང་པ༑ ༑བདེན་
P000010_v001_00319,དངོས་ཞེན་འཛིན་དགག་ཕྱིར་གསུངས། །གལ་ཏེ་སྟོང་པ་ཉིད་ཞེན་ན། །བཤལ་སྨན་དུག་,ཏུ་སོང་བ་བཞིན། །གསོར་མི་རུང་བ་ཉིད་དུ་བསྟན། །དེས་ན་སྣང་དང་སྟོང་,པ་སོགས༑ ༑གང་ལྟར་བཟུང་ཡང་འཁྲུལ་པའི་གཟེབ། །མཐར་འཛིན་ལྟ་བས་བསླུས་པ་མང༌,། །དེ་སླད་ཐོག་མར་གཅེས་པ་ནི། །སེམས་གནད་ལེགས་པར་གོ་བ་གནད། །དབུ་མར་,གཟོད་ནས་ཞི་བ་དང༌། །མ་སྐྱེས་མི་འགག་སྤྲོས་བྲལ་དབྱིངས། །ཡང་དག་མཐའ་,དང་རྣམ་གྲོལ་སོགས༑ ༑དུ་མའི་སྒྲ་ཡིས་རྗེས་བསྟན་པ། །ཀ་དག་སྟོང་པ་ཆེན་,པོར་གྲུབ། །ངེས་དོན་ཕྱིར་མི་ལྡོག་པ་རུ། །དཔེ་དགུ་སོགས་ཀྱིས་རྗེས་བསྟན་སྙིང༌
P000010_v001_00320,། །སྟོབས་སོགས་རྣམ་བྱང་ཆོས་རྣམས་ཀུན། །འབྲལ་མེད་ཉི་དང་འོད་ཟེར་བཞིན། །འོད་གསལ་,འདུས་མ་བྱས་པའི་བདག །རང་བཞིན་ལྷུན་གྱིས་གྲུབ་པ་སྟེ། །དེ་ཀུན་རིག་པའི་,དབྱིངས་རྫོགས་པ། །རང་བཞིན་རྫོགས་པ་ཆེན་པོ་ནི། །དོན་དམ་བློ་བྲལ་ཡེ་ཤེས་,ཆེ། །ཟུང་འཇུག་ཁས་ལེན་བྲལ་བ་ཡིན། །འོན་ཀྱང་རིག་པ་སྤྱི་བླུགས་སུ། །འཇོག་པ་,དབང་པོ་རབ་ཀྱི་ལམ། །ཕལ་གྱིས་རྟོགས་དཀའ་གྱི་ནར་འཕྱན། །དེ་བས་ཐོག་མར་,མཉམ་རྗེས་སུ། །ལུང་དང་བླ་མའི་མན་ངག་བཞིན། །འཇོག་དང་དཔྱད་པ་སྤེལ་མ་,གཅེས། །ནམ་ཞིག་མཁའ་འདྲའི་མཉམ་བཞག་དང༌། །རྗེས་ཐོབ་དཔྱད་སྟོང་གོ་བ་གཉིས། །རེས་
P000010_v001_00321,འཇོག་མེད་པར་ལྟོས་གྲུབ་རུ། །ངེས་ཤེས་འཛིན་སྟངས་ཀུན་ཞི་བའི། །སྤྲོས་བྲལ་ཡུལ་,མེད་ཟང་ཀ་མ། །མཐོང་མེད་ཚུལ་གྱིས་མཐོང་བའི་ཚེ། །བལྟ་བྱ་རྟོགས་བྱེད་རྟོགས་,པ་གསུམ། །དབྱེར་མེད་ཆུ་ལ་ཆུ་བཞག་བཞིན། །སྨྲ་བསམ་བརྗོད་པ་ལས་འདས་པའི། །ཆོས་,ཉིད་གཤིས་ལ་ཕེབས་པའི་ཉམས། །མཁའ་འདྲ་འཕོ་གྱུར་བྲལ་བའི་གདངས། །སྒྲོ་འདོགས་ནང་,ནས་ཆོད་པ་འབྱུང༌། །དེ་ཚེ་དཔྱད་དང་མ་དཔྱད་མེད། །ངོ་བོ་བསལ་བཞག་,སྤང་གཉེན་བྲལ། །འདི་ཙམ་གདེང་དུ་མ་གྱུར་བར། །རྣམ་རྟོག་དགག་དང་འགྱུ་རྗེས་,མཐུད། །ཟ་ཟིའི་ཉམས་ལ་རེ་བ་རྣམས། །ཞི་ལྷག་གང་དུའང་བཤད་པ་མེད། །ངེས་པར་
P000010_v001_00322,དུས་གྲོན་ཙམ་དུ་ཟད། །འོན་ཀྱང་ཁ་ཅིག་འདི་ཙམ་ལ། །ཡིད་ཚིམ་སྒོམ་མེད་,རློམ་པས་ཁེངས། །ཁ་ཕོ་འབྲུག་ལྟར་སྒྲོག་ལགས་ཀྱང༌། །གོ་མྱོང་ཡིན་གྱིས་རྟོགས་,པ་མིན། །རང་བཞིན་རྫོགས་པ་ཆེན་པོ་ནི། །ཟག་བཅས་ཕུང་པོ་ལྔ་བྲལ་ཏེ། །ས་,ཐོབ་འཕགས་པའི་སྤྱོད་ཡུལ་ཡིན། །རང་ལ་ཚོགས་ལམ་ཙམ་གྱི་རྟགས། །མེད་ན་གོང་,མར་རློམ་པ་འཁྲུལ། །འོན་ཀྱང་ལམ་འདི་གནད་སོང་ན། །ཆོས་ཉིད་རང་ལ་གནས་,པ་དང༌། །བྱིན་རླབས་བརྒྱུད་པའི་ཉེ་ཁྱད་ཀྱིས། །རིང་མིན་ཆོས་སྐུའི་རང་ཞལ་,མཇལ། །བར་དུ་སྒོམ་པ་གོམས་པའི་ཚེ། །བསྒོམ་མོ་སྙམ་དུ་མི་བསྒོམ་ཞིང༌། །མི་
P000010_v001_00323,བསྒོམ་སྙམ་དུའང་བསྐྱུར་མི་བྱ། །བསྒོམ་དང་མ་བསྒོམས་མེད་པའི་གཤིས། །རང་བབས་ཆུ་,བོའི་རྒྱུན་ལྟར་སྦྱོར། །རྣམ་རྟོག་ཕར་ལ་སྤྲོ་བ་དང༌། །རིག་པ་ཚུར་ལ་,བསྡུ་བ་སོགས། །ནམ་དྲན་ཡང་འཇོག་མ་བྱེད་པར། །རང་བབས་སོ་མར་གློད་པ་,གནད། །ཕྱི་རུ་ཚོགས་དྲུག་སྣང་བ་དང༌། །ནང་དུ་དགེ་སྡིག་ལུང་མ་བསྟན། །བར་,དུ་ཉམས་ཀྱི་འཕེལ་འགྲིབ་ཚོགས། །གང་ཤར་མཁའ་ལ་བྱ་འཕུར་བཞིན། །གང་ལའང་གནས་,པ་མེད་པར་སྤྱོད། །ཡིད་དཔྱོད་ཞེན་པའི་ལྟ་སྒོམ་ཕལ། །མཁའ་ལ་རི་མོ་འབྲི་,འདོད་མཚུངས། །དེ་ཕྱིར་སེམས་འཛིན་སྐོརདཀོརཙེ་སོགས། །དོན་མེད་སྡུག་བཙིར་བོར་ལ་ཐོངས། །བློ་བྲལ་
P000010_v001_00324,ཡིད་ལ་མི་བྱེད་དང༌། །མི་དམིགས་མི་སྦྱོར་གནས་མེད་སོགས། །བརྗོད་བྲལ་ལྷན་,སྐྱེས་གཉུག་མའི་བབས། །བཅིངས་གྲོལ་མེད་པའི་གཤིས་འདི་ལ། །རྒྱ་མཚོར་ཆུ་བཞིན་གཞོལ་,ཞིང་འབབས། །དེ་སླད་བདེན་གཉིས་དབྱེར་མེད་པའི། །མཐར་ཐུག་བདེན་གཅིག་ཟབ་མོའི་དོན། །རང་,ལ་ཤར་བའི་ཉི་མ་འདིས། །དངོས་འཛིན་རབ་རིབ་སེལ་བར་མཛོད། །མཐར་ཐུག་ཤེས་,དང་ཤེས་བྱའི་དངོས། །མི་ཕྱེད་རོ་མཉམ་བརྡལ་བ་ཆེ། །ཐིག་ལེ་ཆེན་པོར་ལྷུན་,རྫོགས་པའི། །ཀློང་ཆེན་དངོས་པོའི་མཛོད་བརྟོལ་འགྱུར། །གཞན་ཡང་རྟོགས་པ་ཀློང་གྱུར་ཚེ། །རང་,མདངས་དམིགས་མེད་སྙིང་རྗེའི་རྩལ། །ཡེ་ནས་ཉི་དང་ཟེར་བཞིན་དུ། །ནམ་ཡང་འབྲལ་
P000010_v001_00325,མེད་ཆོས་ཉིད་ཕྱིར། །སྟོང་པ་ཉིད་དང་སྙིང་རྗེ་ཆེ། །ཟུང་འཇུག་དོན་དམ་སེམས་,བསྐྱེད་མཆོག །མངོན་དུ་འགྱུར་མོད་ལས་དང་པོས། །ཐབས་ཤེས་ཟུང་དུ་ཆུད་དཀའ་བས༑ ༑སྙིང་,རྗེའང་ཐུན་དུ་བཅད་ལ་སྒོམས། །དེར་ཡང་མ་ཞེན་སྒྱུ་མར་སྦྱངས། །མཚན་བཅས་མཚན་,མེད་བསྐྱེད་རྫོགས་དང༌། །ཞི་གནས་ལྷག་མཐོང་ལ་སོགས་པ། །སོ་སོར་རྩལ་སྦྱངས་,གཅིག་ཏུ་བསྲེ། །རང་ཉམས་བསྟུན་ལ་གནད་འགྲོ་ཟབ། །ཆོས་བརྒྱད་བསམ་པས་བསླད་མིན་,པར། །རྐྱེན་ངན་སྟེང་དུ་ཉམས་བོགས་དབྱུང༌། །གང་ལའང་རེ་དོགས་ཆེད་འཛིན་བོར༑ ༑དགའ་,བྲོད་ཉམས་ལ་མ་ཞེན་ཅིག །ཁྱད་པར་དོན་བརྒྱུད་འཕོ་བའི་ཐབས། །བླ་མ་སངས་
P000010_v001_00326,རྒྱས་ཆོས་སྐུ་རུ། །བལྟ་བའི་མོས་གུས་སྲོག་བཟུང་ནས། །ཐུགས་ཡིད་བསྲེ་བ་མཆོག་,ཏུ་གཅེས། །ཇི་སྲིད་གཟུང་འཛིན་མ་ཞིག་པར། །རྒྱུ་འབྲས་རྟེན་འབྱུང་བསླུ་མེད་པས། །འཁོར་,གསུམ་བདེན་ཞེན་སྤངས་པ་ཡི། །ཚོགས་གཉིས་ཟུང་དུ་ཆུད་པར་མཛོད། །དེ་སྐད་ལུང་,རིགས་མན་ངག་བཅུད། །ཅུང་ཟད་རང་གི་མྱོང་བའི་དོན། །བརྩེ་བས་ཉུང་གསལ་གོ་,བདེར་བཤད། །ཁྱེད་བློ་རྟོགས་པས་ཕྱུག་གྱུར་ཅིག །ཅེས་པའང་བི་ཛས་སོ། །༄༅། །བླ་མ་དམ་,པ་ཀུན་བཟང་རྡོ་རྗེའི་བཞེད་ངོར།བླ་མ་ཕྱག་འཚལ་ལོ། །ཟག་བཅས་ཕུང་ལྔ་,ལས་འདས་པའི། །ཟག་མེད་དེ་བཞིན་ཉིད་ཀྱི་གཤིས། །དག་པ་དྭངས་བ་འོད་གསལ་
P000010_v001_00327,བ། །མི་འཁྲུགས་འདུས་མ་བྱས་པ་ཉིད། །རང་བཞིན་རྫོགས་པ་ཆེན་པོ་སྟེ། །བློ་ཡིས་,དཔྱོད་པའི་ཡུལ་མིན་ཡང༌། །མོས་གུས་ཚད་དུ་གྱུར་བ་ལ། །དོན་བརྒྱུད་བྱིན་,རླབས་འཕོས་པའི་མཐུས། །རྟོག་བྱ་རྟོག་བྱེད་གཉིས་འཛིན་གྱིས༑ ༑རྣམ་ཤེས་སྤྱོད་ཡུལ་ལས་,བརྒལ་བའི། །གཉིས་མེད་ཡེ་ཤེས་ཟབ་མོ་ཡིས། །མཐོང་མེད་ཚུལ་གྱིས་མཐོང་བ་ལ། །ལྟ་,བ་རྟོགས་ཞེས་མིང་དུ་བཏགས། །ངོ་བོ་སྟོང་པས་རྟག་མཐའ་གྲོལ། །རང་བཞིན་གསལ་,བས་ཆད་མུ་སངས། །གཉིས་སུ་བཏགས་ཀྱང་གཉིས་འཛིན་གྱི། །མཚན་མ་རང་སར་གྲོལ་,བའི་གཤིས། །འདི་ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཡང་
P000010_v001_00328,དག་ཉིད་ལ་ཡང་དག་བལྟ། །ཡང་དག་མཐོང་ན་གྲོལ་འགྱུར་བས༑ ༑སྒོམ་མ་མྱོང་,ལ་འབྲལ་མ་མྱོང༌། །མི་སྒོམ་དོན་དང་མ་བྲལ་བའི། །ཅོག་བཞག་ཆེན་པོར་,ལ་བཟླས་ན། །སྒོམ་པ་གོམས་ཞེས་དེ་ལ་བྱ། །ཡེ་ནས་གྲོལ་བའི་ཆོས་ཉིད་,ལ། །བསྐྱར་གྲོལ་རེ་ལྟོས་འཆིང་དོར་ནས། །གང་ཤར་རང་གྲོལ་ཆེན་པོའི་གདེང༌། །འཆའ་,ལ་སྤྱོད་པ་སྐྱོང་ཞེས་བྱ། །རིག་པ་སྐུ་བཞིར་ཡེ་གནས་པ། །རང་བབས་ཆེན་,པོའི་རྣལ་འབྱོར་གྱིས༑ ༑མ་དག་ལས་རླུང་འཁྲུལ་སེམས་བཅས། །རང་སངས་ཡེ་རླུང་སྐུར་,སྨིན་པར། །འབྲས་བུ་ཐོབ་ཅེས་བཏགས་པ་ཙམ། །མདོར་ན་གཞི་ལམ་འབྲས་བུའི་ཆོས། །ཀུན་
P000010_v001_00329,ཀྱང་བློ་ཡིས་བཏགས་པ་སྟེ། །ཡང་དག་དོན་ལ་རྣམ་དབྱེར་མེད། །ཇི་ལྟར་སྔོན་,བཞིན་ཕྱིས་དེ་བཞིན། །འགྱུར་བ་མེད་པ་ཆོས་ཉིད་དེ། །བློ་བྲལ་ཆེན་པོར་འགག་,སྡོམ་འཚལ། །དེ་སྐད་དམ་པའི་བཞེད་སྐོང་དུ། །ལྷ་ཡུལ་དཔག་བསམ་ལོ་རྒྱུས་བཞིན། །རང་,ལ་མེད་ཀྱང་རྣ་ཐོས་ཀྱིས། །ཅུང་ཟད་ངེས་རྣམས་ཞུས་པ་ལགས། །དགེ་བས་བདག་,དང་ཁྱེད་ལ་སོགས། །དོན་མཐུན་གཅིག་ཏུ་འཚོགས་པ་རྣམས༌། །འཕོ་ཆེན་ཡེ་ཤེས་,བྱིན་རླབས་ཀྱིས། །མྱུར་དུ་སྨིན་པའི་རྒྱུ་རུ་བསྔོ། །ཞེས་པའང་བླ༵་མ༵་དམ༵་པ༵་,ཀུན༵་བཟ༵ང་རྡོ༵་རྗེ༵འི་བ༵ཞེད་ངོ༵ར། རྣམ་པར་རྒྱལ་བའི་མིང་གིས་བྲིས་པ་དགེ༑༄༅། །གལ་
P000010_v001_00330,མདོ་གནད་ཀྱི་གདམས་པ།ན་མོ་གུ་རུ་པདྨཱ་ཀ་ར་ཡ། འདི་ལྟར་སྣང་,སྲིད་འཁོར་འདས་ཆོས་རྣམས་ཀུན། །བྱེད་པོ་གཞན་ན་མེད་དེ་རང་གི་སེམས། །ཐོག་,མེད་དུས་ནས་བག་ཆགས་གོམས་པའི་མཐུས༑ ༑མེད་བཞིན་སྣང་བ་རྨི་ལམ་གྲོང་,ཁྱེར་བཞིན། །བདེ་དང་སྡུག་བསྔལ་སྣ་ཚོགས་སོ་སོར་སྨིན། །ལེགས་པར་བརྟགས་ན་ཡེ་,སྟོང་རྩ་བྲལ་ཀློང༌། །བཟུང་ཡུལ་མི་དམིགས་ཆུ་ཟླ་འཇའ་ཚོན་འདྲ། །འཛིན་པའི་,སེམས་མེད་ཡེ་སྟོང་ནམ་མཁའི་བབས། །ཡེ་ཡིན་ཀུན་ཡིན་ཐམས་ཅད་མཉམ་པ་,ཉིད། །སྤང་བླང་བྱར་མེད་ཐོབ་དང་མ་ཐོབ་མེད། །འཁོར་འདས་རོ་མཉམ་ཐིག་ལེ་
P000010_v001_00331,ཉག་གཅིག་ཀློང༌། །སྐྱིད་ཉལ་ཆོག་པ་རྫོགས་ཆེན་རྣལ་འབྱོར་བདེ། །གནད་འདི་མ་,ཤེས་བྱིས་པའི་སྐྱེ་བོ་རྣམས། །བདག་མེད་ཆོས་ལ་བདག་ཏུ་བཟུང་བས་འཁྲུལ། །མཉམ་,པ་ཉིད་ལ་ཕྱོགས་རེའི་བློ་ཡིས་བསླད། །ཡེ་གྲོལ་རིག་པ་ཡོངས་གྲོལ་རེ་,བས་བཅིངས། །མཐའ་བྲལ་ཤེས་པ་སྤྲོས་མཐའི་དྲྭ་བར་བཙུད། །གླང་པོ་ལོན་ནས་གླང་,རྗེས་ནགས་སུ་དེད། །ཐ་སྙད་ཚིག་གིས་ཆོས་ཉིད་རྟོགས་པར་རློམ། །འཇུར་དྲན་སྒོམ་,གྱིས་གཉུག་མའི་རང་ཞལ་སྒྲིབ༑ ༑རྣམ་རྟོག་གཙེས་པས་སྙིང་རླུང་རྙོགས་མ་སྡང༌,། །ཁོ་ཐག་མ་ཆོད་ཡི་མུག་ཁོང་ནས་སྐྱེས༑ ༑ཕལ་དག་བླུན་སྒོམ་མུན་ནང་
P000010_v001_00332,རྡོ་འཕེན་གྱིས། །ཐོམ་མེ་ཡེ་རེའི་ངང་དུ་མི་ཚེ་ཟད། །ཁ་ཅིག་ཟ་ཟའི་,ཉམས་ཀྱིས་བློ་བྲིད་ནས། །རང་མཐོང་ང་རྒྱལ་གཞན་མ་ཁྱད་དུ་གསོད། །རྐྱེན་དང་,འཕྲད་ཚེ་རང་མཚང་ལྷུག་པར་ངོམ། །མིས་འཕྱ་རང་སྡུག་འཆི་ཁར་འགྱོད་པའི་,རྒྱུ༑ ༑མཁས་རློམ་ཁ་ཅིག་ཡོད་མེད་སྣང་སྟོང་སོགས། །ཐལ་འགྱུར་སྤྲོས་པ་མང་པོའི་,ཁས་ལེན་གྱིས། །ཚིག་གི་ན་ཡམ་དོན་གྱི་རང་ཞལ་བསྒྲིབས། །སྤྲ་སྤྲོ་མང་པོས་,མི་ཚེའི་ཉི་མ་འཕུལ༑ ༑ཆོས་ཉིད་རྣལ་མའི་དོན་ལ་རེག་པ་མེད། །འགའ་ཞིག་,ཞུས་ཞུས་ཐོབ་ཐོབ་རྣམ་གྲངས་མང༌། །སྒོམ་སྒོམ་བཟླས་བཟླས་བྱས་ཡུས་འདྲེན་
P000010_v001_00333,ནའང༌། །མ་བཅོས་གཉུག་མའི་རང་གནད་མ་འཚལ་བའི། །བྱས་ལོ་ཐོས་ལོས་རང་,མགོ་འཁོར་བ་མང༌། །དེས་ན་སྐལ་བཟང་ཐར་པ་དོན་གཉེར་རྣམས། །བརྒྱུད་ལྡན་,བླ་མའི་མན་ངག་བདུད་རྩིའི་རོས། །གཟུང་འཛིན་འཁོར་བའི་གཅོང་ནད་གཞིལ་བར་,མཛོད། །ཡོད་དང་མེད་པར་འཛིན་པ་ལྟ་བའི་མཐའ༑ ༑སྣང་སྟོང་ཕྱོགས་རེར་ཞེན་པ་,སྒོམ་པའི་མུ། །དབུ་མར་འཛིན་ལའང་བློ་ཡི་འཛིན་སྟངས་ཡོད། །འཛིན་པ་ཡོད་རིང་,འཁོར་བའི་ས་བོན་ཏེ། །མ་བཅོས་རྣལ་མའི་དོན་ལ་རེག་པ་མེད། །བློས་བྱས་,ལྟ་བས་བློ་བྲལ་གདེང་མི་རྙེད། །ཡིད་དཔྱོད་བསྒོམས་པས་གཉུག་མའི་དོན་མི་
P000010_v001_00334,མཐོང༌། །མཚན་འཛིན་སྤྱོད་པས་ཡང་དག་ལམ་མི་བགྲོད། །རེ་དོགས་བློ་ཡིས་འབྲས་,བུ་ཐོབ་མི་འགྱུར། །དེ་བས་སྤྲ་སྤྲོས་རང་མགོ་མ་བསྐོར་བར། །དབེན་པའི་གནས་,སུ་རེ་དོགས་ཁོང་ལྷོད་ནས། །བླ་མའི་མོས་གུས་ལམ་དུ་བྱེད་པ་ཡིས། །མ་,བཅོས་གཉུག་མའི་ངང་དུ་ངལ་སོས་ཤིག །གདོད་མའི་ཤེས་པ་ཀ་དག་གཉུག་,མའི་ངང༌། །བླ་མའི་བྱིན་རླབས་མཐུ་ཡིས་ནམ་རྟོགས་ཚེ། །མུན་ཁང་ནང་དུ་,སྒྲོན་མེ་བཏེགས་པ་བཞིན། །ཡེ་ཤེས་རང་ལ་གསལ་བ་ངོ་མཚར་ཆེ། །ཡོད་མེད་,སྣང་སྟོང་ཞེན་པའི་དམིགས་གཏད་ཞི། །མཐར་འཛིན་ལྟ་བའི་མུན་པ་དབྱིངས་སུ་
P000010_v001_00335,སངས། །སོ་མར་རང་གནས་ཡེ་རེ་རྗེན་ནེ་བ། །འབོལ་ལེ་ཤིག་གེ་ཕྱལ་ལེ་,སིང་ངེ་བ། །འཛིན་མེད་རང་གསལ་རྒྱ་ཡན་ཧར་སངས་ངང༌། །ཟང་མ་ཐལ་,བྱུང་བརྗོད་མེད་གཉུག་མའི་བབས། །ཚིག་གིས་མི་མཚོན་བློ་བྲལ་རྗེན་པའི་གཤིས། །ངོ་,ཤེས་ཐག་ཆོད་བློ་བདེ་ཁོང་ནས་འཆར། །དེ་ཚེ་མ་བཅོས་རང་བབས་རང་,ཡན་ངང༌། །ལྟ་སྒོམ་ཞེན་པའི་དམིགས་གཏད་བོར་ལ་ཐོངས། །བྱ་བྱེད་ཚོལ་འཕྲོ་,བློ་ཡི་འཛིན་སྟངས་དོར། །སྒོ་ལྔ་རང་ཡན་ཚོགས་དྲུག་ལྷུག་པར་སྐྱོངས། །རེ་དོགས་,ཁོང་ལྷོད་སྤྲོས་པ་རྒྱངས་ཀྱིས་སྐྱུངས། །ཉམས་ལ་མ་ཞེན་གཉུག་མའི་གཏན་སྲིད་
P000010_v001_00336,ཟུངས། །འདི་ནི་གལ༵་མ༵དོ་གན༵ད་ཀྱི༵་གད༵མས་པ༵་སྟེ༑ ༑བླ་མའི་དྲིན་གྱིས་ཕྱོགས་ཙམ་,རྟོགས་པའི་ཚུལ། །སྐལ་བཟང་གྲོགས་མཆོག་རྣམས་ལ་མདོར་བསྡུས་གདམས། །ཉམས་སུ་ལོངས་དང་,ཡིད་ཆེས་སྐྱེ་བར་འགྱུར། དེ་སྐད་རང་བྱུང་པདྨའི་སྒྲུབ་གནས་མཆོག །བདེ་ཆེན་འོད་,གསལ་ཕུག་གི་བྲག་སྐྱིབས་ནས། །དམ་པས་བྱིན་རླབས་བག་ཡངས་སྒྲུབ་པ་པོ། །པདྨ་,རྣམ་རྒྱལ་མཆིད་ནས་བྱུང་རྒྱལ་ཐལ། །༄༅། །ཀུན་མཁྱེན་བླ་མའི་མཚན་གྱི་དོན།བླ་མ་,ལ་ཕྱག་འཚལ་ལོ། །གདོད་མའི་ཤེས་པ་འཁོར་འདས་ཀུན་གྱི་གཞི། །མཐའ་དབུས་ཕྱོགས་,འཛིན་བློ་བྲལ་གཉུག་མའི་བབས། །རང་གསལ་མི་གཡོ་ཡེ་ཤེས་ཆེན་པོའི་ངང༌
P000010_v001_00337,༑ ༑ཀློང་ཆེན་རབ་འབྱམས་ལྟ་བའི་རྒྱལ་པོ་ཡིན། །ཚིག་གིས་མི་མཚོན་རང་རིག་,བྱང་ཆུབ་སེམས། །ངང་དྭངས་མི་གཡོ་འོད་གསལ་ཆེན་པོའི་གདངས། །བྱིང་རྒོད་རྟོག་བྲལ་,རྒྱ་ཡན་ཅོག་བཞག་ངང༌། །ཀློང་གསལ་དྲི་མེད་སྒོམ་པའི་རྒྱལ་པོ་ཡིན། །སྣང་,སེམས་ཆོས་ཉིད་རོལ་པ་ཅི་ཤར་ཡང༌། །དགག་སྒྲུབ་ཞེན་པས་མ་བཅིངས་,ཅེར་བཞག་ཀློང༌། །གང་ཤར་རང་གྲོལ་ཆུ་རླབས་ཕན་གནོད་བྲལ། །སྣ་ཚོགས་རང་,གྲོལ་སྤྱོད་པའི་རྒྱལ་པོ་ཡིན། །སེམས་ཀྱི་གོས་བྲལ་རིག་སྟོང་རྫོགས་པ་ཆེ། །རེ་,དོགས་ཞེན་འཛིན་བློ་ཡིས་མ་བསླད་པའི། །ཀློང་ཡངས་ཕྱམ་བདལ་ཀ་དག་གཉུག་
P000010_v001_00338,མའི་གཤིས། །དྲི་མེད་འོད་ཟེར་འབྲས་བུའི་རྒྱལ་པོ་ཡིན༑ ༑དེ་ལྟར་ཀུན༵་མཁྱེན༵་བླ༵་,མ༵འི་མཚ༵ན་གྱི༵་དོ༵ན། །ལྟ་སྒོམ་སྤྱོད་འབྲས་སྙིང་པོ་གསལ་བའི་ཚུལ༑ ༑འདུ་གསུམ་སྤྱོད་,པ་པདྨ་བི་ཛ་ཡས། །བདེ་ཆེན་འོད་གསལ་ཕུག་ཏུ་བྲིས་པ་དགེ། །༄༅། །སྒོམ་ཆེན་,རྒན་པོ་སྒོམ་གྱིས་བཅིངས་ནས་གདའ།བླ་མ་ལ་ཕྱག་འཚལ་ལོ། །ཆོས་ཀུན་རྩ་,བ་རང་རིག་བྱང་ཆུབ་སེམས། །ཐིག་ལེ་ཉག་གཅིག་སྤྲོས་མཐའ་ཀུན་བྲལ་ཀློང༌,། །ཐེག་དང་གྲུབ་མཐའི་མཚན་འཛིན་ཡེ་ནས་དང༌། །བལྟ་བྱ་མེད་ལ་བློ་,ཡིས་ཇི་ལྟར་རྟོག །རྟོགས་སོ་སྙམ་པའི་ཞེན་པས་བསླུས་ནས་གདའ། །ད་ནི་བློས་
P000010_v001_00339,བྱས་ལྟ་བ་བོར་ལ་ཐོངས། །སེམས་ཉིད་དུས་གསུམ་འགྲོ་འོང་འཕོ་འགྱུར་བྲལ། །མ་,བཅོས་མ་བསླད་རང་བབས་གཉུག་མའི་གཤིས། །བསྒོམ་བྱ་མེད་ལ་སྒོམ་མཁན་ཇི་,ལྟར་ཡོད༑ ༑སྒོམ༵་ཆེ༵ན་རྒན༵་པོ༵་སྒོམ༵་གྱིས༵་བཅིང༵ས་ན༵ས་གད༵འ། །ད་ནི་སྒོམ་འཛིན་ཐག་,པ་ཆོད་ལ་ཐོངས༑ ༑བྱ་རྩོལ་གཉེན་པོ་མེད་པའི་སེམས་ཉིད་ལ། །བྱས་ཆོས་སྤྲོས་,པ་མང་པོས་ཅི་བྱར་ཡོད༑ ༑བྱ་བྱེད་མང་པོས་བྱར་མེད་བསྒྲིབས་ནས་གདའ། །ད་,ནི་ཚུལ་འཆོས་སྤྱོད་པ་ཤིག་ལ་ཐོངས། རིག་པའི་ཀློང་དུ་འཁོར་འདས་ཆོས་,ཀུན་རྫོགས། །ཐིག་ལེ་ཉག་གཅིག་གྲུབ་བསལ་འཕོ་འགྱུར་བྲལ། །བཅིངས་པ་མེད་ལ་གང་
P000010_v001_00340,ཞིག་འགྲོལ་དུ་ཡོད། །ཐོབ་བྱ་མེད་ལ་ཐོབ་བོ་སྙམ་པས་བསླུས། །ད་ནི་རེ་,དོགས་མདུད་པ་ཁྲོལ་ལ་ཐོངས། །བལྟ་བྱ་མེད་ལ་བློ་ཡིས་བཟུང་བས་འཁྲུལ། །བསྒོམ་,བྱ་མེད་ལ་སེམས་འཛིན་ཞེན་པས་བཅིངས། །སྤྱོད་བྱ་མེད་ལ་དགག་སྒྲུབ་འཆིང་,བས་བསླུས། །ཐོབ་བྱ་མེད་ལ་རེ་དོགས་འཛིན་པས་བསྒྲིབས། །དེ་བས་མ་བཅོས་རྣལ་,མའི་དོན་ལ་སྦྱོར། །བྱར་མེད་ངང་དུ་བདེ་བར་གཉིད་ལོག་དང༌། །བྱ་བྲལ་,བློ་བདེའི་ཉི་མ་ཁོང་ནས་འཆར། །ཆོས་ཉིད་དོན་གྱི་པད་འབྱུང་མངོན་དུ་,འགྱུར། །དེ་སྐད་གྲུབ་པའི་གནས་མཆོག་སེང་གེ་རྫོང༌། །བདེ་ཆེན་འོད་གསལ་ཕུག་
P000010_v001_00341,གི་དབེན་སྐྱིལ་ནས། །དམ་པས་རྗེས་བཟུང་ཆོས་མེད་སྙོམ་ལས་མཁན། །པདྨ་རྣམ་པར་,རྒྱལ་བས་དེ་སྐད་ལོ། །༄༅། །ཡིད་དཔྱོད་ལྟ་སྒོམ་ཕལ་དང་འདི་མི་མཚུངས།ན་མོ་,གུ་རུ་པདྨཱ་ཀ་ར་ཡེ། འཁོར་འདས་ཆོས་ཀུན་བྱེད་པོ་རང་གི་སེམས། །སེམས་,ཉིད་དུས་གསུམ་སྐྱེ་འགག་འཕོ་འགྱུར་བྲལ། །ད་ལྟའི་ཤེས་རིག་མ་བཅོས་རྫོགས་,པ་ཆེ། །སྐུ་གསུམ་དགོངས་པའི་ངོ་བོར་ཡེ་གནས་ཀྱང༌། །རང་ངོ་མ་ཤེས་,སྲིད་པའི་འཁོར་ལོར་འཁྱམས༑ ༑མེད་སྣང་སྡུག་བསྔལ་བརྒྱ་ཕྲག་རིམ་གྱིས་མནར། །སུས་ཀྱང་,མ་བྱས་རང་རང་ལས་གྱི་མཐུ། །བདག་མེད་ཆོས་ལ་བདག་ཏུ་བཟུང་བས་
P000010_v001_00342,འཁྲུལ། །མཉམ་པ་ཉིད་ལ་ཕྱོགས་རིས་བལྟས་པས་ནོངས། །བློ་བྱས་ཆོས་གྱི་བློ་བྲལ་,གདེང་མི་རྙེད། །བྱ་བྱེད་སྤྲོས་པས་བྱར་མེད་དོན་མི་མཐོང༌། །ཚིག་གི་སྦུན་,པས་དོན་དམ་སྒྲིབ་ཉེན་ཆེ། །ཀྱེ་མ་དེང་སང་སྙིགས་མའི་སྒོམ་བྱེད་ཕལ། །ཡང་,དག་དགེ་བའི་བཤེས་ཀྱིས་མ་ཟིན་ཅིང༌། །ཟབ་གསང་གདམས་པའི་ཉིང་ཁུུ་,མ་ཐོབ་པས། །ཐོམ་མེ་ཡེ་རེའི་ངང་དུ་མི་ཚེ་ཟད། །ཁ་ཅིག་རྣམ་རྟོག་,གཙེས་པས་སྙིང་རླུང་ལྡང། །ལ་ལ་ཡིད་དཔྱོད་ཚིག་ལ་གློ་བ་འཆེལ། །གཞན་དག་,ཟ་ཟིའི་ཉམས་ཀྱི་མགོ་བོ་འཁོར། །ཕལ་ཆེར་ཁོ་ཐག་མ་ཆོད་ཡི་མུག་
P000010_v001_00343,སྐྱེ། །དོན་མེད་ལས་ལ་དལ་འབྱོར་ཆུད་རེ་གསོན། །རིན་ཆེན་གླིང་ནས་ལག་སྟོང་,ཕྱིན་ལ་ཉེ། །དེ་བས་སྐལ་བཟང་ཐར་པ་འདོད་རྣམས་ཀྱིས། །རང་མཐོང་དྲེགས་པས་,རང་ཚུགས་མ་བཟུང་བར། །མཉེས་པ་གསུམ་གྱིས་དམ་པའི་ཞབས་པད་བསྟེན། །གོ་ལོ་,ཐོས་ལོའི་ངང་དུ་མ་བཞག་པར། །མན་ངག་ཟབ་མོའི་སྒྲོ་འདོགས་ཆོད་པར་,མཛོད། །དེ་ཡང་ཤེས་པ་ཙམ་གྱིས་མི་ཆོག་སྟེ། །ཐབས་ཚུལ་དུ་མས་རྒྱུད་ལ་,སྦྱོར་བ་གལ། །ཆུ་བོ་ཐོས་དང་མཚན་ཉིད་ཤེས་ཙམ་གྱིས། །མ་བཏུང་སྐོམ་པ་,སེལ་བར་འདུག་གམ་སོམས། །དང་པོའི་ལས་ཅན་འདུ་འཛིའི་གནས་ན་གཡེངས། །ལེགས་པར་
P000010_v001_00344,བསམས་ཀྱང་གཉེན་པོས་སྟོབས་མི་ཆོམ། །དེ་བས་རྒྱལ་བསྔགས་དབེན་པའི་རི་བོ་,རུ༑ ༑གཡེང་བ་སྤོང་ལ་རྩེ་གཅིག་སྒོམ་པ་གཅེས། །ཐོག་མ་ཉིད་དུ་ངེས་འབྱུང་,འབའ་ཞིག་བསམ༑ ༑འདི་མེད་སྲིད་པ་གསུམ་ལས་འདའ་མི་ནུས། །དེ་ནས་བྱམས་དང་,སྙིང་རྗེ་བྱང་སེམས་སྒོམས། །འདི་མེད་ཐེག་པ་ཆེན་པོའི་གྲལ་མི་ཚུད། །རྟག་པར་,བླ་མའི་མོས་གུས་འབའ་ཞིག་སྒོམས། །འདི་མེད་རྒྱུད་ལ་བྱིན་རླབས་འཇུག་མི་,འགྱུར། །སྡུག་བརྩིར་བསྒོམས་ཀྱང་གནས་ལུགས་རྟོགས་མི་སྲིད། །དེས་ན་ཐོག་མར་ཙབ་ཙུབ་,མི་བྱེད་པར། །ངེས་འབྱུང་སྙིང་རྗེ་མོས་གུས་ཐུན་བཞིར་སྒོམས། །བཅོས་མིན་རྒྱུད་ལ་
P000010_v001_00345,སྐྱེས་ནས་གནས་ལུགས་སྐྱོངས། །ད་ལྟའི་ཤེས་པ་བཟོ་མེད་གཉུག་མའི་ངང༌། །ལྟ་,སྒོམ་ཞེན་པའི་སྒྲོག་གིས་མ་བཅིངས་ཤིང༌། །དུས་གསུམ་རྟོག་པས་མ་བསླད་,རིག་པའི་གཤིས། །རང་བབས་ངང་དྭངས་ས་སལལེ་ཡེ་རེ་བ། །འབོལ་ལེ་ཤིག་གེ་,ཟིམ་མེ་རྗེན་ཅེར་རེ། །ཧར་སངས་རྗེས་མེད་ཟང་མ་ཐལ་བྱུང་འདི། །སྤྲོས་བྲལ་,རིག་སྟོང་རྗེན་པའི་ཆོས་སྐུ་ཡིན། །སྒྲིན་པོའི་བློ་ཡིས་བརྟག་དཔྱད་བྱེད་མི་,དགོས། །རང་བབས་བཞག་ན་ཡེ་ཤེས་ཁོང་ནས་འཆར། །རྩོལ་བས་མ་བསྒྲིམས་ལྷོད་ཀྱིས་,ཀློད་ལ་ཞོག །གནས་འགྱུར་དགའ་སྡུག་རེ་དོགས་བོར་ལ་ཐོངས། །སྒོ་ལྔ་རང་ཡན་
P000010_v001_00346,ཚོགས་དྲུག་ལྷུག་པར་སྐྱོངས༑ ༑ཉམས་ལ་མ་ཞེན་དགག་སྒྲུབ་སྤྲོས་པ་དོར། །ཇི་ལྟར་,ཤར་ཡང་རིག་པའི་རང་གཤིས་ཡིན། །རང་སར་ལྷོད་དང་ཡེ་ཤེས་ཆེན་པོའི་,ངང༌། །རང་གྲོལ་གདོད་མའི་གཤིས་ལུགས་ཨ་ལ་ལ། །ཨེ་མ་ཡང་གསང་རྡོ་,རྗེ་རྩེ་མོའི་ལམ། །གྲོལ་བ་དྲུག་ལྡན་སྙིང་ཐིག་སྙིང་པོའི་སྲོག །པད་འབྱུང་བི་,མའི་དགོངས་ཉམས་གཅིག་དྲིལ་བཅུད། །ཀུན་མཁྱེན་ཆོས་རྗེའི་དྲིན་གྱིས་དེང་ཡང་དར། །མཆོག་,གསང་མན་ངག་ཟབ་མོ་འདིར་མཇལ་བ། །བསྐལ་མང་བསོད་ནམས་བསགས་པའི་འབྲས་,བུ་ཡིན། །རང་གར་མ་སྐྱུར་རྒྱུད་ལ་སྦྱོར་མཛོད་དང༌། །ཡི༵ད་དཔྱོད༵་ལྟ༵་སྒོམ༵་
P000010_v001_00347,ཕ༵ལ་དང༵་འདི༵་མི༵་མཚུང༵ས། །ཐུན་གཅིག་སྒོམ་ཡང་ཡིད་ཆེས་ཁོང་ནས་འཆར༑ ༑གཞི་བདེའི་,སྟེང་དུ་བློ་བདེ་རྒྱུན་མི་འཆད། །བདེན་ནམ་མི་བདེན་ཉམས་སུ་ལོངས་དང་,གསལ། །དེ་སྐད་མཁོས་ཆུང་བག་ཡངས་སྒྲུབ་པ་པོ། །འགྱུར་མེད་པདྨ་རྣམ་རྒྱལ་འབོད་,དེ་ཡིས། །བླ་མའི་དྲིན་གྱིས་ཆ་ཙམ་རྟོགས་པའི་ཚུལ། །བདེ་ཆེན་འོད་གསལ་ཕུག་,གི་བྲག་སྐྱིབས་ནས། །ཆོས་གྲོགས་རྣམས་ཀྱི་སྙན་དུ་མདོ་ཙམ་གསོལ། །དགེ་བས་འགྲོ་,ཀུན་ཀུན་བཟང་གནས་ཐོབ་ཤོག །༄༅། །རང་རྩལ་སྒོམ་བྱུང་དོ་ཧའི་འགྱུར་དབྱངས།ན་མོ་,གུ་རུ། འདི་ལྟར་སྣང་བཏགས་སྲིད་ཞིའི་ཆོས་སོ་ཅོག །རིག་པ་བྱང་ཆུབ་སེམས་
P000010_v001_00348,ཀྱི་རང་རྩལ་ཏེ། །མ་བརྟགས་ཉམས་དགའ་བརྟགས་ན་ངོ་བོས་སྟོང༌། །སྒྱུ་མས་,སྤྲུལ་པའི་གྲོང་ཁྱེར་བཀོད་རེ་ལེགས། །འཛིན་མཁན་རང་གི་སེམས་ལ་ཚུར་བལྟས་,པས། །སྐྱེས་ཙམ་ཉིད་ནས་སྐྱེ་འགག་མཚན་མ་བྲལ། །མཐའ་བརྒྱད་སྤྲོས་པའི་མུན་ཚོགས་,དབྱིངས་སུ་སངས། །ཡེ་ཤེས་རང་གསལ་དགོངས་པ་རྒྱ་རེ་ཆེ། །ཐམས་ཅད་ལྷུན་མཉམ་,རྫོགས་པ་ཆེན་པོའི་ཀློང༌༑ ༑གཉིས་ཆོས་གྲུབ་མཐའི་ཞེན་པ་རང་སར་ཞིག །ཀ་,དག་ཕྱམས་བརྡལ་ཆེན་པོའི་གཤིས་ལུགས་ལ། །སྡིག་སོགས་སྤང་བྱའི་མཚན་མ་ཡེ་,ནས་དབེན། །ཇི་ལྟར་མཁའ་ལ་ཚོན་གྱི་རི་མོ་བཞིན། །སྒྲིབ་པའི་དྲི་མ་འགའ་
P000010_v001_00349,ཡང་མ་ཆགས་སོ། །རང་བཞིན་ལྷུན་གྲུབ་འོད་གསལ་སྙིང་པོའི་ཀློང༌། །སྐུ་དང་,ཡེ་ཤེས་རྣམ་གྲོལ་ཆོས་ཀུན་རྫོགས། །གདོད་ནས་རྣམ་དག་རྡོ་རྗེ་སྙིང་པོའི་,གདུང༌། །ཚོགས་ཆེན་ཡེ་རྫོགས་མ་བྱས་ཆོས་ཉིད་མཚར། །རྩོལ་མེད་རང་བབས་འོད་,གསལ་སྙིང་པོའི་མཁར། །དམིགས་མེད་སྙིང་རྗེའི་ཉི་འོད་འབུམ་བརྡལ་བས༑ ༑དོན་གཉིས་ཕན་,བདེའི་ཨུཏྤལ་བཞད་པའི་གཉེན། །ཟག་མེད་དགེ་ཚོགས་རྒྱུན་མི་འཆད་ལ་སྤྱོད། །གཞི་གནས་,རིག་པ་སྐུ་གསུམ་འབྲལ་མེད་ཀློང༌། །གཞོན་ནུ་བུམ་པའི་རང་མདངས་འགགས་,མེད་ཟེར། །གནད་གསུམ་ཆོས་ཉིད་འཁོར་ལོའི་གསེང་ལམ་ནས། །སྒྲོན་དྲུག་སྣང་བཞིའི་ཡེ་
P000010_v001_00350,ཤེས་ལམ་བསླངས་པས། །ལས་རླུང་རང་དག་ཡེ་རླུང་སྟོབས་གྱུར་ཚེ། །རིག་རྩལ་རླུང་,གི་རྟས་བསྐྱོད་འཁྲུལ་བའི་སེམས། །མ་རིག་གཟུང་འཛིན་ཀུན་རྟོག་བརྒྱད་ཁྲིའི་དཔུང༌,། །རང་དག་སེམས་འགགས་སྐུ་ཡིས་མངོན་མཛད་པའི། །སེམས་འདུལ་འདི་མཚུངས་ཐེག་དམན་,སུ་ཡིས་ཤེས། །དེ་སླད་ཐུབ་པ་མཆོག་གི་ཞལ་ནས་ཀྱང༌། །སྡིག་པ་མི་,བྱ་དགེ་བ་ཕུན་ཚོགས་སྒྲུབ། །རང་སེམས་འདུལ་བ་སངས་རྒྱས་བསྟན་པར་གསུང༌,། །དེ་ཕྱིར་འཁྲུལ་མེད་རྒྱལ་བའི་བསྟན་པ་ལ། །མི་འཕྲོག་གུས་ལྡན་དོན་ལ་,རྟོན་འདུན་རྣམས། །ཨ་ཏི་གསང་བའི་མན་ངག་འདིར་ཞུགས་ནས། །རང་གནད་མངོན་སུམ་
P000010_v001_00351,ལམ་ལ་གོམས་མཛོད་ཀྱེ། །དེ་སྐད་བདེ་ཆེན་འོད་གསལ་ཕུག་པ་ནས། །བླུན་འཁྱལ་,པདྨ་རྣམ་རྒྱལ་ཡིད་ཀྱི་མཁར༌། །རྣམ་རྟོག་འཚུབ་མ་ལང་ཚེ་བྲིས་པ་,འདི། །ནོངས་ན་མཁས་པ་རྣམས་ལ་བཟོད་པར་གསོལ། །འདུ་འཛིའི་གཡེང་རྐྱེན་བྲལ་བའི་,ནགས་ཁྲོད་མཆོག །ཐབས་ཤེས་རི་དྭགས་ཁྱོ་ཤུག་རྩེ་བའི་གནས། །ཏིང་འཛིན་མི་གཡོ་,བྲག་རིའི་བ་གམ་ཆེར། །རྩེ་གཅིག་ཟབ་མོའི་རྣལ་འབྱོར་སྒོམ་པར་ཤོག །བུང་བ་,པདྨའི་ཚལ་ན་གཡོ་བ་ལྟར། །ཟབ་གསང་རྟོགས་པའི་བདུད་རྩིས་ཆེས་མྱོས་པའི། །རང༵་,རྩ༵ལ་སྒོམ༵་བྱུང༵་དོ༵་ཧའི༵་འགྱུར༵་དབྱང༵ས་ཀྱིས། །མཆོག་བསྟན་དབྱར་མཚོ་མཛེས་པའི་བཀྲ་
P000010_v001_00352,ཤིས་ཤོག །༈ གདོད་ནས་རྣམ་དག་བྱང་ཆུབ་སེམས་ཀྱི་ཁམས། །སྐྱེ་འགག་སྤྲོས་པའི་མཚན་,མ་རིང་འདས་ཀྱང༌། །གང་འདུལ་འགྲོ་ངོར་མཚན་དཔེ་འབར་བའི་སྐུར། །ཡོངས་ཤར་,འཆི་མེད་ཚེ་ཡི་ལྷ་ལ་འདུད། །གཟུགས་འཛིན་མཚན་མའི་སྤྲོས་པ་ཉེར་ཞི་,ཡང༌། །ལྷུན་གྲུབ་རང་གསལ་ཐིམ་ལ་མ་རྨུགས་སྐུ། །གཞོན་ནུ་བུམ་པ་ཆོས་,དབྱིངས་འདུས་མ་བྱས། །དོན་དམ་དངོས་པོ་གཤིས་ཀྱི་གནས་ལུགས་རྨད། །རྟོགས་འཁྲུལ་སྔགས་,ཀྱིས་བསླད་པའི་གཉིས་སྣང་གཟུགས། །དག་དང་མ་དག་སྣ་ཚོགས་བཀོད་པའི་སྤྲིན། །རང་,བྱུང་རང་ཐིམ་གཤིས་ལ་ཕན་གནོད་བྲལ། །བདེ་མཆོག་བདེ་བའི་གར་མཁན་ཨེ་
P000010_v001_00353,མ་རྨད། །ཡོད་པར་རློམ་པ་རྟག་པའི་རང་བཞིན་ཏེ། །མེད་པར་འཛིན་པ་ཆད་,པའི་མཐར་ཐུག་ཉིད། །གཉིས་དང་གཉིས་མིན་ཕྱོགས་ཆ་མཐའ་དབུས་བྲལ། །དོན་དམ་དངོས་,པོའི་གནས་ལུགས་འདི་རྨད་བྱུང༌། །ཆོས་ཉིད་དོན་ལ་དམིགས་བསམ་མི་འདུག་,ན། །གང་ལྟར་འཛིན་ཡང་ལྟ་བའི་གོལ་ས་ཉིད། །འཛིན་མེད་རང་གྲོལ་བཞི་པའི་,ཡེ་ཤེས་མཆོག །རང་བཞག་ངང་སྒོམ་ཤེས་པའི་རྣལ་འབྱོར་བདེ༑ ༑གང་གིས་གང་བཅིངས་,སུ་ཞིག་གང་དུ་འཁོར། །ནམ་མཁའི་ཞགས་པས་སྐྱེ་དགུ་འཆིང་གྱུར་རམ། །སྨྲིག་རྒྱུའི་,ཆུ་དེད་ཐག་པ་སྦྲུལ་འཁྲུལ་བཞིན། །བཅོས་ཤིང་བཅོས་ཤིང་རྣལ་མའི་དོན་ལ་
P000010_v001_00354,སྒྲིབ། །སྒོམ་དང་མི་བསྒོམ་གཉིས་ཀྱང་མཐའ་ཡིན་ཏེ། །ཡང་དག་དོན་ལ་བསྒོམ་བྱ་,སྒོམ་བྱེད་ཅི། །བྱར་མེད་རང་བབས་རྫོགས་པ་ཆེན་པོའི་ཚུལ། །རྒྱུ་མཚན་ཤེས་པས་,གནད་ཀུན་གྲོལ་གྱུར་མཚར། །བདེ་སྡུག་སེམས་ཀྱི་འཆར་སྒོ་ཇི་སྙེད་པ། །རང་ཤར་,རང་གྲོལ་གཤིས་ལ་ཕན་གནོད་བྲལ། །སྦྲུལ་གྱི་མདུད་པ་ཆུ་ཡི་རི་མོ་,བཞིན། །རང་ཡལ་རྗེས་མེད་མཁར་བཞིན་ཆགས་པ་མེད། །ཐོག་མར་སྐྱེ་མེད་བར་གྱི་,གནས་པ་བྲལ། །ཐ་མ་འགག་མེད་དོན་གྱི་ཚེ་མཐའ་ཡས༌། །མངོན་གྱུར་གདོད་,མའི་ས་ལ་ལུས་ཅན་འགྲོ། །འུབ་ཆུབ་རྟག་པ་དམ་པའི་བཀྲ་ཤིས་ཤོག །༄༅། །ཕྱོགས་
P000010_v001_00355,རེར་ཞེན་ནས་རང་སྟོང་གཞན་སྟོང་གི།བླ་མ་ལ་ཕྱག་འཚལ་ལོ། །རྒྱལ་བས་,འཁོར་ལོ་བར་པའི་དངོས་བསྟན་དུ། །གཟུགས་ནས་རྣམ་མཁྱེན་བར་གྱི་ཆོས་མཐའ་,དག །སྟོང་ཞིང་བདག་མེད་སྤྲོས་མཐའ་བྲལ་བའི་དབྱིངས༑ ༑གནས་ལུགས་རྣམ་ཐར་གསུམ་ལྡན་,ངོ་བོར་བསྟན། །འདི་ནི་ངེད་ཅག་རྫོགས་པ་ཆེན་པོ་ཡི། །ངོ་བོ་ཀ་དག་,ཡེ་ཤེས་དབྱིངས་སུ་རྫོགས། །ཡེ་གྲོལ་སོར་བཞག་དགོངས་པའི་ཉམས་ལེན་གྱིས། །བློས་བྱས་,ཡིད་དཔྱོད་ཙམ་ལ་མི་རེ་བའི། །མངོན་སུམ་ལམ་བྱེད་ཐེག་པ་ཀུན་གྱི་,རྩེ། །འཁོར་ལོ་ཐ་མར་བདེ་གཤེགས་སྙིང་པོའི་ཁམས། །རྣམ་བྱང་ཆོས་ཀུན་ཡེ་ནས་
P000010_v001_00356,ཉི་མཁའ་བཞིན། །འགྲོ་ལ་གནས་ཀྱང་ཁམས་ཀྱི་སྒྲིབ་པ་ཡིས། །ཡོན་ཏན་མི་མངོན་,འཁྲུལ་བའི་སྦུབས་སུ་ཆུད། །དེ་ལྟར་ན་ཡང་རང་གི་ངོ་བོ་ལ། །འཕེལ་འགྲིབ་,མི་མངའ་བུམ་ནང་མར་མེའི་ཚུལ། །ལེགས་པར་བཀའ་སྩལ་བྱམས་འཇམ་ཀླུ་དབང་,སོགས། །ཤིང་རྟ་ཆེ་རྣམས་ལེགས་པར་བཀྲལ་པའི་བཅུད། །རང་བཞིན་ལྷུན་གྲུབ་ཡེ་ཤེས་,དབྱིངས་སུ་རྫོགས། །གྲངས་མེད་དུ་མར་ཚོགས་གཉིས་གོམས་པའི་མཐུས། །ཁམས་ཀྱི་སྒྲིབ་པ་,བྲལ་ལས་རིགས་ཁམས་ཀྱི། །ཡོན་ཏན་ཕྱི་དུས་མངོན་རེར་ལྟོས་མིན་པར། །གནད་གསུམ་,ཆོས་ཉིད་འཁོར་ལོའི་མན་ངག་གིས། །ད་ལྟ་ཉིད་ནས་སྣང་བཞིའི་ཡེ་ཤེས་
P000010_v001_00357,མཆོག །མངོན་བྱེད་རྡོ་རྗེ་རྩེ་མོའི་ཉེ་ལམ་རྨད། །ཁ་ཅིག་འཁོར་ལོ་བར་ཐའི་,དགོངས་པ་དང༌། །གསང་ཆེན་རྒྱུད་སྡེའི་དགོངས་པ་འགྲེལ་ཚུལ་ལ། །ཕྱོག༵ས་རེར༵་ཞེན༵་,ན༵ས་ར༵ང་སྟོང༵་གཞ༵ན་སྟོང༵་གི༵། །གྲུབ་མཐའི་རྩོད་པས་མགོ་ཡུ་འཁོར་ནའང༌། །བློ་,བྲལ་ཆོས་ཉིད་གཉུག་མའི་རྒྱལ་ཁམས་ན། །ཐ་སྙད་གྲུབ་མཐའི་རི་མོ་དབྱིངས་,སུ་ཡལ། །ཡེ་ཤེས་ཡངས་པའི་སྤྱོད་ཡུལ་བསམ་མི་ཁྱབ། །འདི་ནི་འབྲས་བུའི་ཐེག་,གཅིག་ཐེག་ཀུན་རྩེ། །དུས་གསུམ་རྒྱལ་བ་ཀུན་གྱི་གཤེགས་ཤུལ་ཡིན། །དེ་ཕྱིར་ཕྱོགས་,ལྷུང་དྲི་མས་མ་སྦགས་པར། །ཐེག་མཆོག་རྒྱལ་པོའི་ལམ་འདིར་ཞུགས་ཤིག་དང༌
P000010_v001_00358,༑ ༑རང་གནད་མངོན་སུམ་སྟོན་པའི་ཁྱད་ཆོས་ཀྱིས། །ཚེ་གཅིག་གདོད་མའི་རྒྱལ་སར་,སྙེགས་པར་ངེས། །༈ ཟབ་ཞི་སྦྲོས་པ་བྲལ་བའི་དབྱིངས། །འོད་གསལ་འདུས་མ་བྱས་པ་,ཡི། །དོན་དམ་རྫོགས་པ་ཆེན་པོ་ལ། །བཏུད་ནས་བྱུང་རྒྱལ་གཏམ་འདི་སྒྲོགས། །རྒྱལ་བས་,འཁོར་ལོ་བར་པ་རུ། །གཟུགས་ནས་རྣམ་མཁྱེན་བར་གྱི་ཆོས། །སྟོང་ཞིང་བདག་མེད་,སྤྲོས་བྲལ་བ། །རྣམ་ཐར་སྒོ་གསུམ་ཚུལ་གྱིས་བསྟན། །ཐ་མར་བདེ་གཤེགས་སྙིང་པོའི་,ཁམས། །སྟོབས་སོགས་རྣམ་བྱང་ཆོས་རྣམས་ཀུན། །འགྲོ་ལ་ཡེ་ནས་གནས་པའི་ཚུལ། །ཕྱིར་མི་,ལྡོག་པའི་འཁོར་ལོར་བསྐོར། །སྔ་མས་ངོ་བོ་ཀ་དག་གི། །སྤྲོས་བྲལ་ཡེ་ཤེས་
P000010_v001_00359,གཏན་ལ་ཕབ། །ཕྱི་མས་རང་བཞིན་ལྷུན་གྲུབ་ཀྱི། །ཡེ་ཤེས་ཆེན་པོ་གསལ་བར་,བྱས། །དེ་གཉིས་དབྱེར་མེད་ངོ་བོ་གཅིག །རྫོགས་པ་ཆེན་པོའི་གྲུབ་མཐའ་སྟེ། །མཐའ་བརྒྱད་,སྤྲོས་པའི་དྲྭ་བ་འབུམ། །ཐལ་འགྱུར་རིགས་པའི་མཚོན་རྣོན་གྱིས། །བཀྲལ་ལས་ཁས་ལེན་,མ་གྲུབ་པའི། །སྟོང་འཛིན་ཙམ་ལས་རིང་འདས་ཏེ། །སེམས་དང་སེམས་བྱུང་རྙོག་མ་,ཡིས། །མ་བསླད་ཡེ་གྲོལ་ཀ་དག་གཤིས། །ཡེ་ནས་མ་བཅིངས་མ་བཀྲོལ་བའི། །རིག་པ་,ཆོས་ཟད་ཟད་ཀ་མ། །ཅོག་བཞག་བཞི་ཡི་མན་ངག་གིས། །མངོན་སུམ་ལམ་བྱེད་,ཁྱད་པར་འཕགས། །ཀུན་བརྟགས་གཞན་དབང་འཁྲུལ་པ་ཡི། །དྲི་མ་རིམ་བཞིན་སྦྱོང་སྟོབས་
P000010_v001_00360,ཀྱིས། །ཁམས་ཀྱི་ཡོན་ཏན་ཇི་ཞིག་ན། །མངོན་ལ་ཕྱི་དུས་རེ་མིན་པར། །སྒོ་ཡུལ་,རླུང་གི་གནད་བཅུན་པས། །ཡིན་ལུགས་སྒྲོན་བཞིའི་གསེང་ལམ་ནས། །སྣང་བཞིའི་ཡེ་ཤེས་,ད་ལྟ་རུ། །མངོན་བྱེད་མན་ངག་ཁྱད་པར་འཕགས། །དེ་སླད་རྫོགས་པ་ཆེན་པོ་,ནི། །ཐེག་མཆོག་ལམ་སྲོལ་ཟླ་མེད་ཕུལ། །སྐལ་བ་མཆོག་གི་སྤྱོད་ཡུལ་ཏེ། །ལམ་འདིར་,ཞུགས་རྣམས་སྐལ་བ་བཟང༌། །དེ་ཕྱིར་བློས་བྱས་གྲུབ་མཐའ་ཡི། །ཡིད་དཔྱོད་ལམ་,ལ་མ་སྨོན་པར། །བློ་བྲལ་གཉུག་མའི་གསེང་ལམ་ནས། །ཡེ་ཤེས་རྒྱལ་ཁམས་སྙེགས་,པར་མཛོད། །༈ ཡོད་པར་འཛིན་དང་མེད་པར་འཛིན། །རྟག་པར་འཛིན་དང་ཆད་པར་འཛིན། །དེ་
P000010_v001_00361,ཀུན་བློ་ཡི་དཔྱོད་ཡུལ་ཏེ། །དོན་དམ་བློ་ཡི་ཡུལ་མི་གནས། །བློ་བྲལ་ངང་,དུ་ཅི་བདེར་ཉོལ། །དབུ་མ་ཕྱག་རྒྱ་རྫོགས་པ་ཆེ། །ལམ་འབྲས་ཞི་བྱེད་གཅོད་,ཡུལ་སོགས། །གྲུབ་མཐའི་ཆོས་སྐད་ཆེས་མང་ཡང༌། །རང་སེམས་གཏན་ལ་འབེབས་པར་,གཅིག །སེམས་ཀྱི་སེམས་ཉིད་བརྗོད་དུ་མེད། །ལྐུགས་པས་བུ་རམ་མྱོང་བ་བཞིན། །བརྗོད་མེད་,ངང་དུ་མཉམ་པར་ཞོག །ཞོག་ཅེས་བྱ་བ་ཚིག་ཡིན་ཏེ། །ཚིག་གི་སྤྲོས་པ་,བོར་ལ་ཐོངས། །ད་ལྟའི་ཐ་མལ་ཤེས་པ་འདི༑ ༑བློ་འདས་ཆོས་སྐུར་ལྷུན་གྱིས་,གྲུབ། །བརྟག་དཔྱད་བྱེད་པ་གོ་ཡུལ་ཡིན། །གོ་ཡུལ་ཚིག་གི་ཕན་པ་མེད། ཆོས་ཉིད་
P000010_v001_00362,ངང་དུ་ཅི་བདེར་ཉོལ། །དེ་སྐད་རྣལ་འབྱོར་སྨྱོན་པའི་ཚིག །མ་བཅོས་ཐོལ་བྱུང་,གླུ་རུ་གདམས། །དགེ་བས་འགྲོ་ཀུན་ཡོངས་གྲོལ་ཤོག །༈ གདོད་ནས་རྣམ་དག་ཡེ་གྲོལ་,གཉུག་མའི་གཤིས། །ལྟ་སྒོམ་སྤྱོད་པའི་ཞེན་པས་མ་བསླད་པའི། །རབ་དྭངས་མི་གཡོ་,འོད་གསལ་ཆེན་པོའི་གདངས། །རང་བབས་སྐྱོང་བའི་ཉམས་ལེན་ཡེངས་མེད་འབུངས། །རྒྱལ་དགོངས་,མཐར་ཐུག་ངེས་དོན་སྙིང་པོའི་བཅུད། །མཁས་གྲུབ་བྱེ་བའི་གཤེགས་ཤུལ་ཟླ་མེད་,པ། །སྒྲུབ་བརྒྱུད་ཆེ་བརྒྱད་རིང་ལུགས་ཉིན་མོར་བྱེད༑ ༑སྲིད་མཐའི་བར་དུ་མི་ཉམས་,དར་གྱུར་ཅིག །༄༅། །རྡོ་རྗེ་ཐེག་པའི་ལམ་གྱི་ཟབ་པའི་གནད།ན་མོ་གུ་ར་
P000010_v001_00363,ཝེ། བསྟན་པའི་བདག་པོ་མཉམ་མེད་ཤཱཀྱའི་སྲས། །རྒྱལ་ཚབ་མ་ཕམ་མགོན་དང་འཇམ་,པའི་དབྱངས། །ཀླུ་སྒྲུབ་ཐོགས་མེད་ཡབ་སྲས་བརྒྱུད་པར་བཅས། །འཕགས་བོད་པཎ་གྲུབ་རིག་,འཛིན་ཚོགས་རྣམས་རྒྱལ། །རང་བཞིན་འོད་གསལ་བདེ་གཤེགས་སྙིང་པོའི་ཁམས། །གློ་བུར་འཁྲུལ་,པའི་སྦུབས་རྒྱ་ལས་གྲོལ་བ། །དག་པ་གཉིས་ལྡན་སྤྲོས་བྲལ་ཆོས་ཀྱི་སྐུ། །ཡེ་,ཤེས་རང་གསལ་གཞི་ལ་བྱང་ཆུབ་ནས། །འོད་གསལ་རང་སྣང་ཡེ་ཤེས་ཆེན་,པོའི་མདངས། །མི་ཟད་རྒྱན་འཁོར་ལྔ་ཡི་བཀོད་པའི་སྤྲིན། །དུས་གསུམ་དུས་མེད་མཉམ་,པར་རྟག་བཞུགས་པའི། །རང་རྩལ་འགགས་མེད་གང་འདུལ་སྤྲུལ་པའི་གར༑ ༑སྲིད་པ་ཇི་
P000010_v001_00364,སྲིད་བར་དུ་སྣང་བ་ལས། །མི་མཇེད་འཇིག་རྟེན་བྱེ་བ་ཕྲག་བརྒྱ་རུ། །མཉམ་,མེད་ཐུབ་པ་ཆེན་པོའི་སྐུར་བསྟན་ནས། །སྣ་ཚོགས་གདུལ་བྱའི་ཁམས་དབང་བསམ་,པ་བཞིན། །བརྒྱད་ཁྲི་བཞི་སྟོང་ཆོས་སྒོ་བསམ་འདས་བསྟན། །ཀུན་ཀྱང་གནས་སྐབས་གདུལ་,བྱ་དཀྲི་ཚུལ་ལས། །མཐར་ཐུག་ཐེག་གཅིག་ངེས་དོན་སྙིང་པོར་གཞོལ། །འོན་ཀྱང་གང་,ཟག་སོ་སོའི་ཞེན་ཕྱོགས་ཀྱིས། །འགལ་འདུར་མཐོང་བ་རང་བློའི་སྐྱོན་དུ་ཟད། །དེས་,ན་བླ་མའི་མན་ངག་གནད་ལྡན་པས། །ཟབ་མོའི་གནད་ལ་བློ་མིག་སྦྱོང་,བ་གཅེས། །རྒྱལ་བའི་བཀའ་འཁོར་བར་ཐའི་དགོངས་པ་རྣམས། །སྦྲང་རྩིའི་རོ་བཞིན་འགལ་
P000010_v001_00365,མེད་དོན་གཅིག་ཏུ༑ ༑ཤེས་ན་འགག་བརྒྱ་གནད་གཅིག་གིས་དཀྲོལ་ཕྱིར། །ཟབ་མོའི་གནས་,ལ་མི་འཇིགས་སྤོབས་པ་མཐོ། །གནས་སྐབས་དོན་དམ་དཔྱོད་པའི་ཚད་མའི་ངོར། །ཤེས་,བྱའི་ཆོས་ཀུན་མི་སྟོང་མི་སྲིད་ཀྱང༌། །ཐ་སྙད་ཀུན་རྫོབ་དཔྱོད་པའི་,ཚད་མའི་ངོར། །རྟེན་འབྱུང་ཆོས་ཀུན་མ་འགགས་ཅིར་ཡང་སྣང༌། །མཐར་ཐུག་དོན་,དམ་དཔྱོད་པའི་ཚད་མའི་ངོར། །སྟོང་དང་རྟེན་འབྱུང་ཟུང་འཇུག་མཉམ་པ་ཉིད། །རྡོ་,རྗེ་ནམ་མཁའ་དག་པའི་དབྱིངས་ལྟ་བུ། །འགྱུར་མེད་དོན་དམ་བདེན་པའི་མཚན་,ཉིད་ནི། །གློ་བུར་ཀུན་རྟོག་སྤྲོས་དང་མཛའ་བ་མིན། །སོ་སོ་རང་རིག་ཡེ་
P000010_v001_00366,ཤེས་སྤྱོད་ཡུལ་མཆོག །ཟབ་ཞི་སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་,བུའི་ཆོས་ཞེས་རྒྱལ་བས་བསྔགས། །དངོས་གནས་འཕགས་པའི་ཡེ་ཤེས་སྤྱོད་ཡུལ་མོད། །རྗེས་,མཐུན་ཟབ་མོའི་གནས་ལ་ཡིད་ཆེས་པའི། །བརྒྱུད་པའི་མན་ངག་ལྡན་འགའི་སྤྱོད་,ཡུལ་ལས། །རྟོག་གེའི་རིག་ལམ་སྐམ་པོས་ཕིག་མི་འགྱུར། །དོན་དམ་ངོས་ན་སྲིད་,ཞི་མཉམ་གཉིད་ཕྱིར། །དགག་སྒྲུབ་ཡོད་མེད་སྟོང་དང་མི་སྟོང་དང༌། །རྟག་དང་,མི་རྟག་དག་དང་མ་དག་སོགས། །གཉིས་ཆོས་སྤྲོས་པའི་མཚན་མ་མ་དམིགས་,ཀྱང༌། །ཀུན་རྫོབ་ཐ་སྙད་སྣང་ཚུལ་བསླུ་མེད་ངོར། །ཟབ་མོའི་བློ་དང་ལྡན་
P000010_v001_00367,རྣམས་འདི་སྐད་སྨྲ། །འཁོར་འདས་ཆོས་ཀུན་ཡེ་ནས་མཉམ་པ་ཉིད། །འཆིང་གྲོལ་ལས་,འདས་གདོད་ནས་སངས་རྒྱས་ཀྱང༌༑ ༑དེ་ལྟར་མ་རྟོགས་ཀུན་རྫོབ་འཁྲུལ་པའི་,དྲིས། །ཇི་ལྟར་ནོར་བུ་འདམ་གྱིས་གཡོགས་པ་བཞིན། །དེ་བསལ་སླད་དུ་ཐུབ་པ་,ཆེན་པོ་ཡིས། །ཐབས་ལ་མཁས་པས་དང་པོའི་ལས་ཅན་ལ། །སྡུག་བསྔལ་ཀུན་འབྱུང་,འགོག་ལམ་སྤང་གཉེན་ཚུལ། །བདེན་བཞིའི་ཆོས་ཀྱིས་དང་པོར་སྨིན་པར་མཛད། །གཟུགས་ནས་,རྣམ་མཁྱེན་བར་གྱི་ཆོས་ཐམས་ཅད། །སྟོང་ཞིང་བདག་མེད་སྤྲོས་མཚན་ཀུན་བྲལ་,བ། །རྣམ་མཐར་གསུམ་ལྡན་སྟོང་པ་ཉིད་ཀྱི་ཚུལ། །བློ་ཆེན་བྱང་སེམས་འཁོར་ལ་
P000010_v001_00368,བར་དུ་བསྟན། །རིགས་ཁམས་བདེ་གཤེགས་སྙིང་པོ་འདུས་མ་བྱས༑ ༑ཟབ་ཞི་སྤྲོས་བྲལ་,སྐུ་དང་ཡེ་ཤེས་དབྱིངས། །པད་ནང་སྐུ་དང་བུམ་ནང་སྒྲོན་སོགས་དཔེས༑ ༑ཡོངས་སྨིན་,རྒྱལ་སྲས་མཆོག་ལ་ཐ་མར་གསུངས། །དེ་དོན་ས་བཅུའི་དབང་ཕྱུག་མ་ཕམ་,དང༌། །དཔལ་ལྡན་ཀླུ་ཡི་བསྟོད་ཚོགས་གཞུང་སོགས་ལས། །ལེགས་བཀྲལ་ཤིང་རྟའི་རིང་,ལུགས་ཟླ་མེད་པ། །ཀུན་མཁྱེན་ཆོས་རྗེའི་དགོངས་པའི་རྒྱ་མཚོར་བསྐྱིལ། །འདི་ལ་སྣང་,སྟོང་ཕྱོགས་རེའི་ཁས་ལེན་བྲལ། །མཐར་འཛིན་གྲུབ་མཐའི་ཞེན་པས་བསླད་པ་མེད༑ ༑སྣང་,སྟོང་ཟུང་འཇུག་དོན་ལ་མཉམ་པ་ཉིད། །རྟག་ཆད་དྲྭ་བ་འཇོམས་པའི་སྨན་
P000010_v001_00369,ཆེན་ཡིན། །ཚུལ་འདིར་དྲང་ངེས་འདོད་ཚུལ་ཆེས་མང་ཡང༌། །སྟོན་མཆོག་རང་གིས་,བདེན་གསུང་སེང་གེའི་སྒྲས། །གསལ་བར་བསྟན་ཕྱིར་ངེས་དོན་བསྙོན་མེད་གྲུབ། །མཐར་ཐུག་,རྡོ་རྗེ་ཐེག་པར་གསལ་ཞིང་རྫོགས། །གཉུག་སེམས་ཕྲ་བའི་སྒོ་གསུམ་རྡོ་རྗེ་,གསུམ། །ངོ་བོ་རང་བཞིན་ཐུགས་རྗེའི་དཀྱིལ་འཁོར་ཞེས། །གཞི་ལམ་འབྲས་བུའི་ཡེ་ཤེས་,གསུམ་སོགས་སུ༑ ༑ཇི་སྙེད་དབྱེ་བའང་ཚུལ་འདི་ལས་གཞན་མིན། །སྟོང་པའི་དབྱིངས་དང་,འདུ་འབྲལ་མེད་པ་ཡི། །ཡེ་ཤེས་རང་གསལ་ཟག་མེད་འབྲས་ཆོས་ཀུན། །ཉི་མཁའ་,བཞིན་དུ་གདོད་ནས་འབྲལ་མེད་པ། །འགྲོ་བ་ཀུན་གྱི་སེམས་ཀྱི་ཆོས་ཉིད་
P000010_v001_00370,ཡིན། །དེ་ལྟ་ནའང་ཐོག་མ་མེད་དུས་ནས། །གློ་བུར་མ་རིག་སྒྲིབ་པས་གཡོགས་,པའི་ཕྱིར། །ནུས་པའི་ཡོན་ཏན་ཇི་བཞིན་མི་མངོན་པ། །རལ་གྲི་ཤུབ་དང་མེ་,ལོང་སྒྲོམ་ཆུད་དང༌། །ནོར་བུར་ཤུན་བཅས་ལ་སོགས་དཔེ་ཡིས་མཚོན། །འདི་ཡོད་,མངོན་རྟགས་སྲིད་ལ་སྐྱོ་བ་དང༌། །མྱང་འདས་སྒྲུབ་འདོད་འགྲོ་ལ་སྙིང་,རྗེའི་ཤུགས། །སྟོང་ཉིད་ལ་དགའ་ཤེས་རབ་སྐྱེ་འགྱུར་གྱི། །གཞན་དུ་རྒྱུ་མེད་འབྲས་,བུ་གང་ལས་འབྱུང༌། །ཐེག་མཆོག་རིགས་སད་བདག་རྐྱེན་དགེ་བཤེས་ལས། །བྱང་ཆུབ་,སེམས་བསྐྱེད་ཚོགས་གཉིས་གོམས་པའི་མཐུས། །མེད་སྣང་གློ་བུར་དྲི་མ་བྱང་རིམ་
P000010_v001_00371,བཞིན། །ལམ་ལྔའི་ཡོན་ཏན་རིམ་གྱིས་སྣང་ཚུལ་སྟོན། །དེ་ལྟར་ན་ཡང་སྙིང་པོའི་,བཞུགས་ཚུལ་ལ། །བསལ་བཞག་འཕེལ་འབྲི་མེད་དེ་གདོད་ནས་དག །སྔ་ཕྱི་ཁྱད་མེད་,འགྱུར་མེད་ཆོས་ཉིད་དེ༑ ༑ངེས་དོན་མདོ་རྒྱུད་མན་ངག་དགོངས་པ་གཅིག །མཐར་ཐུག་,སྒྲིབ་པའི་ས་བོན་གཏན་སྤངས་ཚེ། །ཇི་ལྟར་ཤུབ་ཐོན་རལ་གྲིས་གཅོད་སོགས་,བཞིན། །མཁྱེན་གཉིས་ལ་སོགས་ཡེ་ཤེས་བསམ་མི་ཁྱབ། །ཆོས་གཟུགས་ཡོན་ཏན་ནམ་མཁའི་,མུ་ཁྱུད་བརྡལ། །དེ་ལྟ་ནའང་བྲལ་བའི་འབྲས་ཙམ་ལས། །བསྐྱེད་བྱེད་རྒྱུ་ཡིས་གསར་,དུ་སྒྲུབ་པ་མིན། །ཡང་དག་དོན་ལ་སྤངས་རྟོགས་ཐ་མི་དད། །མཐར་ཐུག་སངས་
P000010_v001_00372,རྒྱས་ཞེས་བྱའི་སྒྲ་དོན་འབྲེལ། །དེས་ན་ཀུན་རྫོབ་ཆོས་ཀུན་གློ་བུར་པ། །སྔོན་,མེད་ཕྱིས་མེད་བར་འདིར་མེད་བཞིན་སྣང༌། །འདུས་བྱས་རང་བཞིན་སྐྱེ་ཞིང་,འཇིག་པའི་ཆོས། །མི་རྟག་སྟོང་པ་གློག་སྤྲིན་འབབ་ཆུ་བཞིན། །དོན་དམ་འོད་གསལ་,ཆོས་དབྱིངས་འདུས་མ་བྱས། །སྐྱེ་འགག་གནས་དམིགས་འགྲོ་འོང་སྤྲོས་མཚན་བྲལ། །ཡེ་ཤེས་,རང་གསལ་ཉི་དང་མཁའ་བཞིན་དུ། །ཡེ་ནས་འབྲལ་མེད་དུས་གསུམ་འཕོ་འགྱུར་,བྲལ། །དེ་ཕྱིར་གློ་བུར་དག་གིས་ཁམས་སྟོང་གི། །བླ་མེད་ཆོས་ཀྱིས་སྟོང་པ་,མིན་ཞེས་གསུངས། །འདི་ནི་གནས་སྣང་མཐུན་དང་མི་མཐུན་ལ། །བདེན་གཉིས་འཇོག་པ་
P000010_v001_00373,ཐ་སྙད་ཚད་མའི་ལུགས། །ཚུལ་འདིས་དོན་དམ་འོད་གསལ་སྙིང་པོའི་ཁམས། །དུས་གསུམ་,འཕོ་འགྱུར་མེད་ཕྱིར་མི་བསླུ་བདེན། །ཀུན་རྫོབ་འཁྲུལ་བའི་ཆོས་ཀུན་མི་བདེན་,བརྫུན༑ ༑དེ་ལྟར་ཤན་འབྱེད་སྨྲ་བ་མཁས་པའི་ཚུལ། །ཟག་མེད་དབྱིངས་ལ་ཡོན་ཏན་,མེད་གྱུར་ན། །འབྲས་བུའི་ཆོས་ཀུན་མི་བདེན་བརྫུན་པར་འགྱུར། །དེ་ལྟར་ན་ནི་,མཐར་ཐུག་ཆོས་སྐུ་ཡི། །སྒྲ་དོན་ཙམ་ཡང་རྙེད་པར་དཀའ་མིན་ནམ། །གལ་ཏེ་,སྔར་མེད་ལམ་གྱིས་གསར་བསྒྲུབས་ན། །འདུས་བྱས་ཡིན་ཕྱིར་དེ་ཉིད་མི་རྟག་,འགྱུར། །འདོད་ན་མེད་ཕྱིར་བསླུ་བའི་ཆོས་ཅན་ཕྱིར། །དམ་པའི་དོན་གྱི་སྐྱབས་གནས་
P000010_v001_00374,གང་དུ་འཚོལ། །འདུས་མ་བྱས་ཤིང་ལྷུན་གྱིས་གྲུབ་སོགས་ཀྱི། །ཡང་དག་ཚད་མའི་,ལུང་དང་མི་འགལ་ལམ། །གསར་དུ་བསྐྱེད་པའི་ཉི་ཚེའི་འབྲས་བུ་དེ། །མཉམ་ཉིད་,ཡེ་ཤེས་རྡོ་རྗེར་ཇི་ལྟར་འགྱུར། །གནས་ཚུལ་ངོས་ན་ཡོན་ཏན་ཀུན་ལྡན་,ཡང༌། །སྣང་ཚུལ་འཁྲུལ་བས་བསྒྲིབས་ལ་འགལ་བ་ཅི། །ཇི་ལྟར་ཉི་མ་སྤྲིན་,གྱིས་བསྒྲིབས་པའམ། །མཁྲིས་ནད་ཅན་གྱི་དུང་ལ་སེར་སྣང་བཞིན། །ཚུལ་འདིས་འཁྲུལ་གྲོལ་,གཞི་ལམ་འབྲས་ཀུན་འཐད། །དེ་ལྟ་མིན་ན་འགྲོ་ཀུན་འབད་མེད་དུ། །གྲོལ་ལམ་,ཡང་ན་སུ་ཡང་གྲོལ་མི་སྲིད། །དེ་ཕྱིར་ལམ་ལ་འབད་ཀུན་དོན་མེད་
P000010_v001_00375,འགྱུར། །དེས་ན་རང་བཞིན་རྣམ་དག་ཡིན་པའི་ཕྱིར། །གློ་བུར་དྲི་མ་ལམ་གྱིས་,བསལ་བྱས་པས། །དག་པ་གཉིས་ལྡན་མཐར་ཐུག་ཆོས་གཟུགས་ཀྱི། །ཡོན་ཏན་མུ་མཐའ་,མེད་པ་མངོན་བྱེད་འགྱུར། །དེ་ཕྱིར་ཆོས་དབྱིངས་རང་བཞིན་རྣམ་དག་གཙང༌། །དུས་,གསུམ་འཕོ་འགྱུར་མེད་པས་རྟག་པ་ཆེ། །འགྱུར་བཅས་ཟུག་རྔུ་བྲལ་བས་བདེ་,བའི་མཆོག །སྲིད་ཞི་ཀུན་ཁྱབ་དམ་པའི་བདག་ཀྱང་ཡིན། །འདི་ནི་མུ་སྟེགས་བདག་,དང་མི་འདྲ་སྟེ། །ཟབ་གསལ་གཉིས་མེད་སྤྲོས་མཚན་གདོད་ནས་དག །སྣང་སྟོང་ཟུང་,འཇུག་འཕགས་པའི་སྤྱོད་ཡུལ་མཆོག །མདོ་རྒྱུད་ཀུན་གྱི་ལྟ་བའི་ཡང་སྙིང་ཡིན། །སྟོང་
P000010_v001_00376,པར་གཞིག་ཀྱང་འདི་ཡི་ཆོས་ཉིད་དེ། །སྣང་བར་བསྒྲུབས་ཀྱང་འདི་ཡི་རང་,བཞིན་དངོས། །ཇི་ལྟར་གཞལ་ཡང་ཆོས་དབྱིངས་གཅིག་ཏུ་འབབས། །རང་སྟོང་གཞན་སྟོང་དགག་,སྒྲུབ་བྱ་མི་དགོས། །བློ་བྲལ་འདི་ལ་བློ་ཡིས་དཔྱད་དུ་ཅི། །ཡིད་དཔྱོད་གྲུབ་,མཐའི་འཆིང་བ་དེས་ཅི་བྱ། །ཐུན་མིན་གསང་སྔགས་རྡོ་རྗེ་ཐེག་པའི་ལུགས། སྣང་,སྲིད་དག་མཉམ་བདེན་གཉིས་དབྱེར་མེད་ཅེས། །འདི་ལྟར་འཁོར་འདས་ཆོས་རྣམས་ཇི་,སྙེད་པ། །བྱེད་པོ་གཞན་ན་མེད་དེ་རང་གི་སེམས། །སེམས་ཉིད་གདོད་ནས་རྣམ་,དག་མཉམ་པ་ཉིད། །མཉམ་ཉིད་ཀློང་དུ་མ་དག་རྡུལ་ཙམ་ཅི། །དེ་ལས་ཤར་
P000010_v001_00377,བའི་ཕུང་སོགས་ཆོས་རྣམས་ཀུན༑ ༑དག་པ་ཆེར་གྱུར་གསེར་དང་གསེར་རྒྱན་བཞིན། །གདན་,གསུམ་ཡོངས་རྫོགས་ལྷ་ཡི་འཁོར་ལོ་མཆོག །སྣང་སྤྱོད་ཐམས་ཅད་ཕྱག་རྒྱའི་དཀྱིལ་,འཁོར་ཆེ། །ཉོན་མོངས་རྣམ་དག་ཡེ་ཤེས་ཆེན་པོ་སྟེ། །སྡུག་བསྔལ་མིང་མེད་ཀ་,དག་མཉམ་པའི་ཀློང༌། །ཐམས་ཅད་ལྷུན་མཉམ་འོད་གསལ་གཉུག་མའི་བབས། །རང་ཤར་,རང་གྲོལ་སྤང་བླང་མཚན་མ་བྲལ། །དེ་ལྟར་རྟོགས་ན་མ་དག་བཙལ་ཀྱང་,ཅི། །གཟུགས་སྣང་གྲོལ་ལོ་ལྷ་སྐུའི་ཕྱག་རྒྱ་ཆེ། །སྒྲ་གྲགས་གྲོལ་ལོ་གཞོམ་མེད་,རྡོ་རྗེའི་སྒྲ། །དྲན་རྟོག་གྲོལ་ལོ་གང་ཤར་ཡེ་ཤེས་ཆེ། །ཐམས་ཅད་གྲོལ་ལོ་
P000010_v001_00378,ཆོས་ཉིད་མཉམ་པའི་བབས། །མཉམ་ཉིད་ཀློང་དུ་མ་གྲོལ་ཆོས་མེད་པས། །སྣང་སྲིད་,ཡེ་སངས་རྒྱས་པའི་ལྟ་བར་བཤད། །དེ་ལྟར་ཤེས་པའི་སྔགས་སྤྱོད་བློ་ཆེན་,གྱིས། །སྣང་བཅས་སྣང་མེད་བསྐྱེད་རྫོགས་གང་བསྒོམས་ཀྱང༌། །ཆོས་ཉིད་དངོས་པོའི་གནས་,ཚུལ་མ་འཁྲུལ་པའི། །ཡང་དག་དོན་རེག་འབྲས་བུ་ལམ་བྱེད་གྲུབ། །དེ་ལྟར་མ་,ཤེས་བོང་བ་གསེར་སྒོམ་བཞིན། །དོན་ལ་མིན་ཀྱང་བློ་ཡིས་བཅོས་སྙམ་སོགས། །གཞི་,འབྲས་འགལ་བའི་ལྟ་སྤྱོད་བཅོས་མ་བརྒྱས། །གནས་ཚུལ་ཡང་དག་དོན་ལ་རེག་,པ་མིན། །མདོར་ན་རྡོ་རྗེའི་ལུས་ལ་གནད་བསྣུན་སོགས། །ཐབས་ལ་བརྟེན་ནས་དཔེ་
P000010_v001_00379,ཡི་ཡེ་ཤེས་ཀྱིས། །དོན་གྱི་ཡེ་ཤེས་བཙན་ཐབས་འདྲེན་བྱེད་པའི། །རྡོ༵་རྗེ༵་ཐེ༵ག་,པ༵འི་ལ༵མ་གྱི༵་ཟ༵བ་པ༵འི་གན༵ད། །ཀུན་གྱི་མཐའ་ནི་འདིར་ཐུག་གཞན་དུ་མིན། །ཁྱད་,པར་ཀ་དག་ལྷུན་གྲུབ་ཟུང་འབྲེལ་བའི། །ཡེ་ཤེས་མངོན་བྱེད་རྫོགས་པ་ཆེན་,པོའི་ཚུལ། །བདེ་གཤེགས་སྙིང་པོའི་རང་བཞིན་ཇི་ལྟ་བར། །གཏན་ལ་འབེབས་བྱེད་ཐེག་,རྩེ་བླ་མེད་པའོ། །དེ་སྐད་ཟུང་འཇུག་གྲུབ་པའི་ལམ་འདི་ལ། །མི་ཕྱེད་མོས་,པ་རྡོ་རྗེ་ལྟར་བརྟན་པའི། །བྱ་བྲལ་རྒན་པོས་མདོ་ཙམ་བརྗོད་པ་སྟེ། །དགེ་,བས་ངེས་དོན་ལམ་བཟང་སྣང་གྱུར་ཅིག །ཅེས་པའང་ཟུང་འཇུག་གྲུབ་པའི་རྡོ་
P000010_v001_00380,རྗེར་འབོད་པའི་ཀུ་སཱ་ལིས་སྨྲས་པ་དགེ།༄༅། །སྒྲུབ་བྱེད་ནང་པའི་ཁོངས་ན་,དབེན།ཨོཾ་སྭསྟི། རྒྱལ་བ་རྫོགས་པའི་སངས་རྒྱས་ཀྱིས། །རིགས་ཁམས་ནོར་བུ་སྦྱོང་བའི་དཔེས། །བཀའ་,འཁོར་དྲང་ངེས་གསལ་བོར་ཕྱེས། །དེ་ལས་ཚད་མ་གཞན་སུ་ཞིག །ངེས་དོན་བཀའ་,འཁོར་ཕྱི་མ་ཡི། །དགོངས་འགྲེལ་རྒྱལ་ཚབ་ས་བཅུ་པས། །འགྲོ་ལ་སྙིང་པོ་གནས་,པའི་ཚུལ། །དཔེ་དགུ་དག་གིས་གསལ་བར་བསྟན། །ཤིང་རྟ་ཆེན་པོ་ཀླུ་ཡིས་ཀྱང༌,༑ ༑བསྟོད་ཚོགས་གཞུང་ནས་དེ་བཞིན་བཀྲལ། །དེ་ཡིས་ཚད་མར་མ་གྲུབ་ན། །སྒྲུབ༵་བྱེད༵་,ན༵ང་པ༵འི་ཁོང༵ས་ན༵་དབེ༵ན། །རྒྱལ་བ་ཐབས་ལ་མཁས་པ་ཡིས། །བྱིས་དང་རྒན་རིམ་
P000010_v001_00381,ཁ་ཟས་བཞིན། །གདུལ་བྱ་རྒྱ་མཚོ་ཡོངས་སྨིན་ཕྱིར། །རིམ་གསུམ་ཆོས་ཀྱི་འཁོར་ལོ་,བསྐོར། །དང་པོར་གང་ཟག་བདག་འཛིན་དང༌། །ཆད་པར་ལྟ་བ་བཟློག་པའི་ཕྱིར། །ཆོས་,རྣམས་བདེན་པ་བཞི་རུ་བསྡུས། །འཁོར་འདས་སྤང་གཉེན་ཚུལ་གྱིས་བསྟན། །བར་བར་ཆོས་,ཀྱི་བདག་འཛིན་དང༌། །རྟག་པར་ལྟ་བ་སུན་དབྱུང་ཕྱིར། །མཐའ་བརྒྱད་སྤྲོས་པ་,ཀུན་བྲལ་བའི༑ ༑ཆོས་དབྱིངས་མཉམ་པ་ཆེན་པོར་གསུངས། །ཐ་མར་མཐའ་གཉིས་འགོག་པ་,དང༌། །གནས་ཚུལ་མཐར་ཐུག་སྟོན་པའི་ཕྱིར། །རང་བཞིན་འོད་གསལ་འདུས་མ་བྱས། །སྐུ་,དང་ཡེ་ཤེས་སྙིང་པོར་བསྟན། །དེ་ཕྱིར་བདེ་གཤེགས་སྙིང་པོའི་ཁམས། །སྣང་སྟོང་བདེན་
P000010_v001_00382,གཉིས་ཟུང་འཇུག་པ། །དམ་པའི་དོན་གྱི་བདེན་གཅིག་པུ། །ཆོས་དབྱིངས་བསམ་མི་ཁྱབ་,པར་བརྗོད༑ ༑འདི་ན་ཆོས་ཀུན་ཆོས་ཉིད་དེ། །ཏིལ་ལ་མར་གྱིས་ཁྱབ་པ་བཞིན། །འགྲོ་,བའི་སེམས་ཀྱི་ཆོས་ཉིད་ཀྱང༌། །འདི་ལས་གཞན་དུ་ཅུང་ཟད་མེད། །ངོ་བོ་,དུས་གསུམ་འཕོ་འགྱུར་བྲལ༑ ༑རང་བཞིན་བདེ་བ་ཆེན་པོ་ལ། །སྔགས་སུ་ཨེ་ཝཾ་,སོགས་ཀྱིས་བསྟན། །མཐར་ཐུག་རྫོགས་པ་ཆེན་པོ་རུ། །ངོ་བོ་རང་བཞིན་ཐུགས་རྗེ་,ཞེས། །སྐུ་གསུམ་འདུ་འབྲལ་མེད་པའི་ཚུལ། །མ་སྦས་ཤིན་ཏུ་གསལ་རྫོགས་སུ། །བསྟན་ཕྱིར་,ཐེག་པའི་རྩེ་མོར་གྲུབ། །ངོ་བོ་སྟོང་པས་རྟག་མཐའ་གྲོལ། །རང་བཞིན་གསལ་བས་
P000010_v001_00383,ཆད་མུ་སངས། །ཐུགས་རྗེའི་རྩལ་ལས་ཅིར་ཡང་སྣང༌། །དེ་ཕྱིར་འཁོར་འདས་འབྱུང་,བའི་གཞི། །དེ་ཚུལ་རིག་དང་མ་རིག་ལས༑ ༑སངས་རྒྱས་སེམས་ཅན་གཉིས་སུ་བྱུང༌,། །གཉིས་ཀ་གློ་བུར་བཏགས་པ་སྟེ། །ཡང་དག་དོན་ལ་ཁྱད་པར་མེད། །དེ་ཕྱིར་,བརྒྱུད་ལྡན་མན་ངག་གིས། །མངོན་སུམ་གནད་ལ་གོམས་གྱུར་ན། །རིག་པ་བདེ་གཤེགས་,སྙིང་པོ་ཡི། །སྣང་ཆ་སྐུ་དང་ཞིང་ཁམས་སོགས། །ལས་འཕྲོ་ཅན་ལ་ཚེ་འདི་,རུ། །རྣལ་འབྱོར་མངོན་སུམ་ཉིད་དུ་འགྱུར། །དེ་ཕྱིར་མུ་སྟེགས་རྟག་བདག་སོགས། །ཀུན་བརྟགས་,གདོན་གྱིས་བསླད་པ་ཡི། །གྲུབ་མཐའ་ངན་དང་འདི་མི་མཚུངས། །མཐུན་པར་སྣང་བ་
P000010_v001_00384,རང་བློའི་སྐྱོན། །མཁྲིས་ནད་ཅན་གྱི་སེར་འཛིན་བཞིན། །ད་དུང་བློ་མིག་སྦྱོང་ན་,ལེགས། །ཟབ་གསལ་གཉིས་སུ་མེད་པ་ཡི། །ཆོས་དབྱིངས་བསམ་མི་ཁྱབ་པའི་ངོར། །ཡོན་ཏན་,ཉི་དང་ཟེར་བཞིན་དུ། །ཡེ་ནས་འབྲལ་བ་མེད་མོད་ཀྱི། །སྐྱེ་བོ་ཕལ་གྱིས་,མི་མཐོང་སྟེ། །སྣང་ཚུལ་སྒྲིབ་པས་བསྒྲིབས་པའི་ཕྱིར། །ཇི་ལྟར་བུམ་ནང་མར་མེ་,བཞིན། །ནམ་ཞིག་བུམ་པ་བཅག་གྱུར་པ། །དེ་ཚེ་སྒྲོན་འོད་སྣང་བ་བཞིན། །གང་ཚེ་,ཏིང་འཛིན་རྡོ་རྗེ་ཡིས། །སྒྲིབ་པའི་བུམ་པ་བཅོམ་གྱུར་ཚེ། །བྱང་ཆུབ་ཡོན་ཏན་,མངོན་སྣང་ཡང༌། །དོན་ལ་མཉམ་ཉིད་བྲི་གང་བྲལ། །འདི་ནི་ཕལ་གྱིས་ལྟ་
P000010_v001_00385,ཅི་སྟེ། །ས་བཅུའི་དབང་ཕྱུག་མཆོག་གིས་ཀྱང༌། །སྤྲིན་མཐོང་མཁའ་ཡི་ཉི་ཙམ་,གསུངས། །ཚད་མའི་ལུང་ལ་ཡིད་ཆེས་བྱ། །དེ་ལྟ་མིན་ན་ཆོས་ཐམས་ཅད། །དོན་དམ་,སྤྲོས་བྲལ་འབའ་ཞིག་ན། །འགྲོ་ཀུན་འབད་མེད་གྲོལ་འགྱུར་ཞིང༌། །སུ་ཡང་འཁྲུལ་,པར་མི་སྲིད་ལ། །ཐམས་ཅད་དབུ་མ་པ་རུ་འགྱུར། །ཡང་ན་ཀུན་རྫོབ་ཉག་,གཅིག་ན། །གང་ཟག་སུ་ཡང་གྲོལ་མི་སྲིད། །སོལ་བ་བཀྲུས་པས་མི་དག་བཞིན། །འཁྲུལ་,སྣང་འཁོར་བའི་མཚན་ཉིད་འདིའི། །རང་གི་ཆོས་ཉིད་འདོར་མི་རུང༌༑ ༑དེ་ལྟར་,ན་ནི་ལམ་གྱིས་ཅི། །དེ་ཕྱིར་གནས་སྣང་ཤན་འབྱེད་གཅེས། །སྔགས་སུ་ཕུང་ཁམས་
P000010_v001_00386,སྐྱེ་མཆེད་ཀུན། །གདན་གསུམ་ཚང་བའི་དཀྱིལ་འཁོར་སོགས། །དག་པ་རབ་འབྱམས་འཁོར་ལོར་,བསྟན། །ཁྱད་པར་གསང་ཆེན་རྒྱུ་རྒྱུད་རྟེན། །ཤིན་ཏུ་ཕྲ་བའི་སྒོ་གསུམ་དང༌༑ ༑སྙིང་,དབུས་དྭངས་མའི་ཐིག་ལེ་ཆེ། །ཡུངས་ཀར་གྱི་ནི་ཚད་ཙམ་དང༌། །ཞི་སོགས་,ལྷ་སྐུར་གནས་པའི་ཚུལ། །གསར་རྙིང་རྒྱུད་སྡེ་ཀུན་ནས་བསྟན། །ཀུན་ཀྱང་ཟབ་གསལ་,གཉིས་མེད་པའི། །ཡེ་ཤེས་ཆེན་པོའི་རང་བཞིན་ཡིན། །པད་ནང་སྐུ་སོགས་དེ་དང་,འདྲ། །སྒོམ་པས་གསར་དུ་བྱུང་བ་མིན། །བུམ་པའི་ནང་གི་ནམ་མཁའ་བཞིན། །བདེ་བ་,ཆེན་པོའི་རང་བཞིན་ནི། །རྟག་ཅེས་མདོ་རྒྱུད་མཐུན་པར་གསུངས། །ཆ་མེད་ཀུན་འགྲོ་
P000010_v001_00387,ཁྱབ་པའི་བདག༑ཡེ་ཤེས་ནམ་མཁའི་གཟུགས་ཅན་ཉིད། །དེ་ཀུན་ཁ་མིག་རྣ་བ་,ཅན། །རང་མཚན་ཉིད་དུ་སུ་ཞིག་འཆད། །སྤྱིར་ཡང་ཐུབ་པ་ཆེན་པོ་ཡིས། །གང་དག་,ང་ལ་གཟུགས་མཐོང་སོགས༑ ༑གསུངས་པའི་དོན་ཡང་དྲན་པར་བྱ། །དེས་ན་རྟོག་ཚོགས་,ལྷར་དག་ཅིང༌། །ལྷ་ཉིད་ཡེ་ཤེས་ཆེན་པོར་དག །ཡེ་ཤེས་བསམ་གྱིས་མི་,ཁྱབ་ཕྱིར། །ཇི་ལྟར་སྔར་བཞིན་ཕྱིས་དེ་བཞིན། །འགྱུར་བ་མེད་པ་ཆོས་ཉིད་དེ། །འདི་,ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཡང་དག་ཉིད་,ལ་ཡང་དག་བལྟ། །ཡང་དག་མཐོང་ན་རྣམ་པར་གྲོལ། །དེས་ན་ཟབ་གསལ་གཉིས་
P000010_v001_00388,མེད་པའི། །དབྱིངས་ལ་ཟག་མེད་ཡོན་ཏན་ཚོགས། །ཡོད་ལ་རིགས་པའི་གནོད་བྱེད་མེད། །གལ་,ཏེ་ཁམས་ལ་ཡོད་ཏན་ཚོགས། །མེད་ན་ལམ་གྱིས་འབད་གྱུར་ཀྱང༌། །ཇི་ལྟ་,བུར་ནི་སྣང་བར་འགྱུར། །ཁམས་ཡོན་ན་ནི་ལས་བྱས་པས། །ས་ལེ་སྦྲམ་དག་,མཐོང་བར་འགྱུར། །ཁམས་མེད་ན་ནི་ལས་བྱས་ན། །ཉོན་མོངས་འབའ་ཞིག་སྐྱེད་པར་,བྱེད༑ ༑ལམ་གྱིས་གསར་དུ་སྒྲུབ་སྙམ་ན། །འདུས་མ་བྱས་ཤིང་ལྷུན་གྱིས་གྲུབ། །ཅེས་པའི་,ལུང་དང་མི་འགལ་ལམ། །བྱས་ལ་མི་རྟག་རྗེས་འགྲོ་ཕྱིར། །ཆོས་ཀྱི་སྐུ་ཡང་,དེར་འགྱུར་ན༑ ༑འགྱུར་བཅས་ཟུག་རྔུུ་མ་སྤངས་ཕྱིར། །ཐེག་དམན་འབྲས་ལས་ཇི་ལྟར་
P000010_v001_00389,འཕགས། །དེ་ཕྱིར་རྡོ་རྗེའི་སྐུ་ཉིད་ལ། །མི་རྟག་འཛིན་པའི་ཉེས་པ་ནི། །དཔག་མེད་,ངེས་དོན་མདོ་སྡེར་གསུངས༑ ༑དེ་ཕྱིར་དེ་ལ་བག་ཡོད་བྱོས། །གལ་ཏེ་དམ་པའི་,དོན་དུ་ན། །སངས་རྒྱས་མེད་ཅེས་གསུངས་ཞེ་ན། །དེ་ནི་མཉམ་པ་ཉིད་ཀྱི་,ངོར། །སྤྲོས་པ་དབྱིངས་སུ་ཞི་ལ་དགོངས། །ཐ་སྙད་ཚད་ངོར་མེད་པ་མིན། །སྤྱིར་ཡང་,མདོ་སྔགས་གཞུང་ཀུན་ལས། །བདེན་གཉིས་གནས་སྣང་གཏན་འབེབས་པའི། །ཚད་མ་རྣམ་པ་,གཉིས་སུ་གསུངས། །རང་སར་མ་འདྲེས་ཤན་འབྱེད་གཅེས། །འདིར་ནི་ཐ་སྙད་ཚད་གྲུབ་,ངོར། །བདེན་གཉིས་རྣམ་པར་དབྱེ་བ་ཡིན། །དེ་ཕྱིར་གཞི་ལམ་འབྲས་བུའི་ཆོས། །ཇི་སྙེད་
P000010_v001_00390,གསལ་བར་གཏན་ལ་འབེབས། །དེ་ལྟར་ཤེས་ཤིང་རྟོགས་གྱུར་ན། །ཐུབ་གསུངས་མདོ་སྔགས་,ངེས་པའི་དོན། །གནད་ཀྱིས་མི་འགལ་གཅིག་ཏུ་འབབ། །ཆོས་སྤང་མ་དགོས་སྐལ་བ་,བཟང༌། །ཨེ་བདེན་གྲུབ་མཐའ་མཛོད་ལ་སོགས༑ ༑ཀུན་མཁྱེན་ཆོས་རྗེའི་གསུངས་ལ་དྲིས། །འདི་,ནི་དྲང་པོར་བརྗོད་པའི་ངག །ཡིན་གྱིས་རང་ལྟའི་ཕྱོགས་ཞེན་མིན། །དལ་འབྱོར་ལན་,གཅིག་ཐོབ་གྱུར་ཅིང༌། །རྒྱལ་བའི་བསྟན་དང་མཇལ་དུས་འདིར། །རང་རྒྱུད་ལོག་ལྟས་,མ་བསླད་པར། །ཀུན་ལ་དག་སྣང་སྦྱང་བ་གནད༑ ༑དེ་སྐད་ཀུ་སཱ་ལི་བས་,བྲིས། །དགེ་བས་དགེ་འདུན་མཐུན་གྱུར་ཅིག །ཅེས་པའང་བློ་གསལ་རྡོ་རྗེའི་མཆེད་པོ་
P000010_v001_00391,འགའ་རེས་ཉམས་མཚར་ཤོག་བྱང་ཆ་ཤས་བྲིས་པ་མཐོང་ནས་པདྨ་བི་,ཛས་བྲིས་པ་དགེ།༄༅། །མཉམ་པ་ཆེན་པོའི་དོན་གནད་མདོ་ཙམ་བཤད།མཉམ་ཉིད་བྱང་,ཆུབ་སེམས་ལ་ཕྱག་བྱས་ནས། །མཉ༵མ་པ༵་ཆེ༵ན་པོ༵འི་དོ༵ན་གན༵ད་མ༵དོ་ཙ༵མ་བཤ༵ད། །འདི་,ལྟར་འཁོར་དང་མྱ་ངན་འདས་པའི་ཆོས། །དག་དང་མ་དག་བདེན་བརྫུན་ཡོད་,མེད་སོགས། །ཀུན་ཀྱང་གློ་བུར་བློ་ཡིས་བཏགས་པ་སྟེ། །ཡང་དག་དོན་ལ་གཉིས་,ཆོས་གདོད་ནས་དབེན། །ཇི་ལྟར་བག་ཆགས་དབང་གིས་རྨི་ལམ་ན། །རྟ་དང་གླང་,པོ་ཡུལ་ཁམས་ལ་སོགས་པ། །སྔོན་མེད་ཕྱིས་མེད་བར་དེར་མེད་བཞིན་དུ། །སྣང་
P000010_v001_00392,ཡང་སེམས་མིན་སེམས་ལས་གཞན་དུའང་མིན། །བཙལ་བས་མི་རྙེད་མ་བཙལ་དུས་,ནའང་མེད། །དེ་བཞིན་སྣང་སྲིད་འཁོར་འདས་ཆོས་མཐའ་དག །ཇི་ལྟར་སྣང་ཡང་དེ་,བཞིན་གྲུབ་པ་མེད། །སྣང་མཉམ་སྟོང་མཉམ་བདེན་མཉམ་བརྫུན་པར་མཉམ། །ཡོད་མཉམ་མེད་,མཉམ་མཚན་མའི་ཆོས་ལས་འདས། །དེ་ལྟར་མ་ཤེས་ཨ་འཐས་འཁྲུལ་པའི་ངོར། །འཛིན་,པའི་དབང་གིས་མེད་ཀྱང་ཡོད་ལྟ་བུར། །ཇི་ལྟར་རྨི་ལམ་ཡུལ་གྱི་བདེ་,སྡུག་བཞིན། །སྲིད་པའི་ཕྱག་རྒྱས་འགྲོ་བ་འདི་དག་བསླུས། །མི་བདེན་བདེན་པར་བཟུང་,བས་བཅིངས་པར་ཟད། །ནམ་ཞིག་བླ་མའི་མན་ངག་སྒྲོན་མེ་ཡིས། །གཉིས་མཛིན་འཁྲུལ་
P000010_v001_00393,པའི་མུན་པ་དྲུང་བཅིལ་ཚེ། །ཇི་ལྟར་གཉིད་སངས་རྨི་ལམ་མི་དམིགས་བཞིན། །གང་,བྱུང་གར་ཐིམ་འགྲོ་ས་འགྲོ་མཁན་སུ། །སུས་བཅིངས་གང་བཀྲོལ་འགྲོལ་བྱེད་མཁན་,པོ་གང༌། །ནམ་མཁའི་ཨུཏྤལ་སྨིག་རྒྱུས་འཆིང་སྲིད་དམ། །དེས་ན་འཁོར་འདས་ལམ་,གྱི་ཆོས་ཐམས་ཅད། །དོན་ལ་མེད་དེ་གཉིས་མེད་མཉམ་པ་ཉིད། །དེ་ཕྱིར་བསལ་,བཞག་བྲི་གང་གདོད་ནས་དག །དེ་ལྟར་ཤེས་ན་མཁའ་བཞིན་དྲི་མེད་འགྱུར། །དེ་,ཕྱིར་གཞི་ལམ་འབྲས་བུའི་ཆོས་ཀུན་ལ། །ཆགས་མེད་རྣམ་གྲོལ་བློ་ལྡན་སྐལ་,བཟང་རྣམས། །གང་ལྟར་སྤྱོད་ཀྱང་ཆུུ་ལ་པདྨ་བཞིན། །ནམ་ཡང་ཉེས་པའི་རྡུལ་གྱིས་
P000010_v001_00394,གོས་པ་མེད། །འདི་ནི་ཤེས་རབ་ཕ་རོལ་ཕྱིན་སྤྱོད་དེ། །མཉམ་ཉིད་ཡེ་ཤེས་,རྡོ་རྗེ་མཁའ་འདྲ་བ། །དུས་གསུམ་རྒྱལ་བའི་ཐུགས་ཀྱི་གསང་བ་མཆོག །རྡོ་རྗེ་,རྩེ་མོའི་དགོངས་པའི་མཐིལ་ཡང་ཡིན། །དེ་སྐད་མཉམ་པའི་ཚུལ་ལ་མོས་སྤྱོད་,པ། །པདྨ་བི་ཛས་བརྒྱུད་པའི་མན་ངག་བཞིན། །བདེ་མཆོག་བཀྲ་ཤིས་དགེ་འཕེལ་དབེན་,སྤྱིལ་དུ། །བྲིས་སོ་ཐེག་མཆོག་མཉམ་པའི་དོན་རྟོགས་ཤོག །༄༅། །ཉུང་གསལ་གཏམ་འདི་ཐུགས་,དབུས་སུ་བཅང་འོས།ན་མོ་གུ་རུ་རཏྣ་ཏྲ་ཡ་ཡ། བྲལ་ཐོབ་སྨིན་པའི་,ཡོན་ཏན་རྒྱལ་རྣམས་དང་མཉམ་ཡང༌། །བཀའ་དྲིན་སངས་རྒྱས་ལས་ལྷག་འཇམ་
P000010_v001_00395,མགོན་གྱི་ཞལ་སྐྱིན། །འབྲལ་མེད་སྙིང་དབུས་དད་པའི་པདྨོ་རུ་བཀོད་ནས། །ཕན་སེམས་,གཏིང་ནས་དཀར་བའི་མཆིད་གྲོས་འདི་འབུལ་ལོ༑ ༑སྙན་ཚིག་བྱིས་པ་འདྲིད་པའི་,དབང་གཞུ་ཡི་རི་མོ། །ཟོལ་བསྟོད་ཚོན་མདོག་ལེགས་པའི་གྱ་གྱུར་ཡི་བཀོད་,པ། །དགྱེས་པའི་སྤྱན་རས་བཙའ་བའི་འབབས་སྟེགས་སུ་ཆེ་མོད། །ཁེ་ཉེན་འདམ་ཀ་,ཤེས་ན་ཆུ་ཤིང་གི་སྙིང་པོ། །སོས་དལ་ཉེ་རིང་འཕུལ་བའི་སོར་མོ་,ཡི་ཟློས་གར༑ ༑འབྲེལ་མེད་བྲག་ཅའི་རོལ་མོ་བརྒྱ་ཕྲག་དུ་བསྒྲགས་ཀྱང༌། །ཉམས་,ཕན་སྨིག་རྒྱུའི་བཏུང་བའི་སྤུན་ཟླ་དེས་ཅི་བྱེད། །དེ་བས་ཉུང༵་གས༵ལ་གཏམ༵་
P000010_v001_00396,འདི༵་ཐུག༵ས་དབུས༵་སུ༵་བཅ༵ང་འོས༵༑ ༑བླ་མ་མཆེད་གྲོགས་འདུས་པའི་ཆོས་གྲྭ་ལས་,ལྷག་པའི། །ཟ་འདུས་གསར་འགྲོགས་ཆེ་བའི་བཙུན་གྲོགས་ཀྱི་ཞལ་རས། །ཡུད་ཙམ་བལྟ་,ལ་གེགས་བྱེད་མིག་ལྕིབ་ལ་རྒོལ་ཡང༌། །ནམ་ཕུག་མི་འབྲལ་འགྲོགས་པའི་,ཁྱད་ཆོས་ཤིག་ཡོད་དམ། །གཏན་དུ་མི་བསླུུ་དམ་ཆོས་བདུད་རྩི་ཡི་སྨན་,གྱིས། །མཚོན་མིན་ངོ་བསྟོད་ཆེ་བའི་གསང་ཚིག་གི་མཆིད་གྲོས། །འགྱུར་མེད་རྡོ་ཡི་,རི་མོར་ཧ་ཅང་ནི་བརླིང་དྲགས། །རི་སྐྱེས་གླིང་བུས་དྲང་པའི་དཔེར་སོན་,ཞིག་འོང་ཐང༌༑ ༑བསླབ་གསུམ་ཡོན་ཏན་བཟང་པོའི་མཛོད་ཁང་ཞིག་མེད་ཕྱིན། །མིང་
P000010_v001_00397,སྙན་ཆེན་པོར་བཏགས་པའི་ཨོ་ཟོབ་ཀྱི་ཡོས་སྙི། །ཆོས་བརྒྱད་མགོ་འཕང་མཐོ་,བའི་རྩེ་གར་ལ་ཡེང་ཡེང༌། །ནམ་ཕུག་སྟོན་རྒྱགས་དབུལ་བའི་ངང་ཚུལ་,དེ་ཨེ་གཟིགས། །མང་མང་འཁོར་གྱིས་འགུར་བའི་གཟི་བྱིན་གྱིས་མྱོས་ནས། །ཡིན་ཡིན་,སྣང་བ་མཐོན་པོའི་གོམ་འགྲོས་ནི་འཁྱོལ་ལེ། །རྒས་རྒས་འདོད་ལྔའི་ཁོལ་པོར་,བར་མེད་དུ་བརྒྱུགས་ན། །ཡང་ཡང་ཕྱིས་ནས་འགྱོད་པའི་དུས་སྐབས་ཞིག་འོང་,མཆི། །ད་ལྟ་རྣམ་རིག་བཀྲ་ཚེ་ཐོས་བསམ་གྱི་བདུད་རྩི། །དོན་གཉེར་སྙིམ་པས་,འཐུང་བའི་ཡི་ག་ཞིག་མེད་ཕྱིན། །རྒས་ནས་དབང་ཤེས་རྒུད་པའི་མགྲིན་པ་
P000010_v001_00398,ནས་མི་འཆུན། །ལུང་རྟོགས་ལུས་སྟོབས་རྒྱས་དུས་ནམ་ཞིག་ན་འབྱུང་ཨང༌། །མཐོང་,ཚད་གྲོགས་སུ་བསྡེབས་ན་ངོ་སྲུང་དེ་སུས་ནུས། །ཟེར་ཚད་ཁ་ལ་ཉན་,ན་གྲོས་ཐག་དེ་སུས་ཆོད། །དྲན་ཚད་ལག་ཏུ་བཏབ་ན་འགྲུབ་དུས་དེ་,ནམ་ཡོད། །དེ་བས་རང་སེམས་མཛུབ་མོ་ནང་དུ་རང་བཀུག་འཚལ༑ ༑དོན་བརྒྱུད་གཡུ་,རལ་ངོམ་པའི་ཆེ་ཚུགས་ཀྱིས་བརླིང་བཞིན། །སྒྲུབ་བརྒྱུད་གངས་རིའི་སྤོ་ན་འཇིགས་,མེད་དུ་རྒྱུ་བའི། །མཁས་གྲུབ་སེང་ཆེན་ཁྱུ་ཡི་རིགས་བརྒྱུད་ཞིག་ལགས་ན། །གོང་,མའི་རྣམ་ཐར་ཚུལ་ལ་གྱེན་མིག་རེ་གཏོད་རན། །གཏེར་གཟུགས་བགྲང་བྱར་སོན་
P000010_v001_00399,པའི་སྔོན་རབས་ཀྱི་ཡང་མེས། །མཁྱེན་རྟོགས་རྩལ་གསུམ་རྫོགས་པའི་ངང་ཚུལ་གྱི་,གད་མོས། །དྲེགས་ལྡན་ཝ་སྐྱེས་སྟོང་གི་སྙེམས་པ་དེ་ཕྲོགས་ནས། །བསྡུ་བཞིའི་ཕྲིན་,ལས་ཟབ་མོས་བསིལ་ལྗོངས་ཀུན་ཁྱབ་སོང༌། །མེས་པོ་དྲང་སྲོང་གཞོན་ནུའི་,རྣམ་དཔྱོད་ཀྱི་ལྟོ་བར༑ ༑ཕྱོགས་གྲངས་ཤེས་བྱའི་ཆུ་བོ་ལྷག་མེད་དུ་བསྐྱིལ་,ཟིན། ལེགས་བཤད་ཟེགས་མ་སྐྱུག་པས་ཐུབ་བསྟན་གྱི་མཚོ་ཆེན། །ཆེས་ཆེར་སྤེལ་བའི་,མཁྱེན་དཔྱོད་འཛུམ་དཀར་ལ་རོལ་འདུག ༑བུ་ཀྱེ་ན་ཚོད་མཉམ་པའི་ལང་ཚོ་,ཡིས་འབྱོར་ཡང༌། །ཡོན་ཏན་བང་ཤེད་མཉམ་པའི་སྐལ་བ་འདྲ་བདོག་གམ། །དེ་
P000010_v001_00400,བས་ཚུལ་གནས་ཐོས་བསམ་སྒོམ་པ་ཡི་བཅུད་ལེན། །རིང་འཚོའི་གསོས་སུ་སྨིན་,པའི་དགའ་སྟོན་ལ་རོལ་མཛོད། །ཀྱེ་མ་སྙིགས་སྤྱོད་འགྱུར་བ་ལོ་རེ་དང་,ཟླ་རེ། །གཞན་དབང་གྲོགས་ཀྱི་ངོ་འཛུམ་སྔ་དྲོ་དང་ཕྱི་དྲོ། །ཚེ་སྲོག་གློག་,གི་གར་མཁན་སྐད་ཅིག་དང་ཡུད་ཙམ། །ཕྱི་ཚེའི་དྲན་རྒྱ་མང་པོ་བསྐྱེད་,ཁོམ་ཞིག་འདུག་གམ། །འདོད་ཡོན་ཚྭ་ཆུ་བཏུང་བཏུང་སྔ་མ་ནི་དེ་ཙམ། །བསྟན་,འགྲོར་ཕན་པའི་སྲོག་གི་ཟུངས་བཅུད་དུ་ལྟ་ཅི། །འཕྲལ་སྣང་ལྟོ་གོས་ཙམ་,གྱིས་བྲེལ་ལུགས་འདི་ཨེ་གཟིགས། །ད་ནི་འདོད་ཆུང་ཆོག་ཤེས་འཕགས་ནོར་ལ་
P000010_v001_00401,དྲིལ་རན། །གནས་བཟང་མི་མེད་ལུང་སྟོང་གོང་མ་ཡི་གདན་ས། །རྩོད་དང་འདུ་,འཛི་ཉུང་བ་བསམ་གཏན་གྱི་ཁ་ཟས། །མི་རྟག་དུས་བཞིའི་འགྱུར་བ་ངེས་,འབྱུང་གི་སྐྱོ་གྲོགས། །ཚེ་གང་སྒྲུབ་ལ་གཞོལ་བ་གྲུབ་ཐོབ་ཀྱི་ཆེ་ཚུགས། །ནང་,དུ་བདག་འཛིན་འགོང་པོའི་སྒོ་ལྕགས་དེ་ཆོམས་དང༌། །ཕྱི་རུ་གཞན་ཕན་,ཕྲིན་ལས་སྒོ་བརྒྱ་རང་འབྱེད་འོང༌། །དོན་གཉིས་ལྷུན་གྱིས་གྲུབ་པའི་རྒྱལ་,ཐབས་ལ་རོལ་ན། །མིང་དོན་ཀུན་ནས་མཚུངས་པའི་བསྟན་འཛིན་ནི་དེའོ། །ཕྱི་ཚུལ་,སོ་ཐར་ཁྲིམས་ཀྱི་འདབ་ཕྲེང་ནི་བཀོད་ལེགས། །ནང་དུ་བྱང་ཆུབ་སེམས་ཀྱི་
P000010_v001_00402,གེ་སར་ནི་ཆེས་མཐོ། །གསང་བ་རིམ་གཉིས་འབྲས་བུའི་ཟིལ་དངར་གྱིས་གཏམས་,པས། །སྐལ་བཟང་བུང་བ་འགུགས་པའི་རྩེ་བྲོ་ལ་ཕེབས་ཤོག །མང་ཐོས་འཛིན་མའི་,གཞི་ལ་བསམ་བྱུང་གི་ལྷུན་པོ། །ཡང་དག་རྟོན་པ་བཞི་ཡི་བང་རིམ་,གྱིས་བརྗིད་ཅིང༌༑ ༑སྒོམ་བྱུང་ཉི་ཟླའི་བགྲོད་པས་མཁོར་ཡུག་ཀུན་གསལ་ནུས། །ཐུབ་,བསྟན་གླིང་བཞིའི་རྒྱན་དུ་ལ་འུར་དུ་ཕེབས་ཤོག །ལེགས་བཤད་འཆད་པའི་སྤྲིན་,སྒྲ་ཕྱོགས་ཀུན་ན་སྙན་ཞིང༌། །རྩོད་ངག་རིགས་ལམ་རྣོན་པོའི་གློག་ཕྲེང་,དང་རྟག་འགྲོགས། །འཆོས་སྐྱོབ་ཡོན་ཏན་ཞི་བསིལ་ཆར་བཟང་རྒྱུན་ཕབ་པས། །ངེས་གྲོལ་
P000010_v001_00403,ཆུ་གཏེར་འཕེལ་བའི་དུས་སྟོན་ལ་ཕེབས་ཤོག ༑མཁས་པའི་རྣམ་དཔྱོད་རྒྱ་ཆེ་,ནོར་འཛིན་གྱི་ཕང་པར། །བཙུན་པའི་ཡོན་ཏན་རྣམ་དག་གསེར་རི་ཡི་ཕྲེང་,མཛེས། །བཟང་པོའི་ཕྲིན་ལས་ལྕགས་རི་མུ་ཁྱུད་ཀྱིས་བརླིང་པས། །རིས་བྲལ་བསྟན་འགྲོའི་,ངལ་འཚོའི་གསོས་མཆོག་ཏུ་ཕེབས་ཤོག །ལྟ་བ་ཡེ་གྲོལ་ཀ་དག་ཀུན་བཟང་,གི་མཁའ་ཀློང༌། །སྒོམ་པ་འོད་གསལ་ལྷུན་གྲུབ་གཟའ་སྐར་གྱི་ཚོམ་བུ། །སྤྱོད་,པ་ཤར་གྲོལ་འཛིན་མེད་སྐྱི་སེར་གྱི་ངང་ཚུལ། །ཁྱད་ཆོས་དྲུག་ལྡན་འབྲས་,བུའི་རྒྱལ་ས་ལ་ཕེབས་ཤོག །གདན་གསུམ་དཀྱིལ་འཁོར་ཡོངས་རྫོགས་ལྷ་སྐུ་ཡི་
P000010_v001_00404,རང་བཞིན། །རླུང་སྔགས་གྲགས་སྟོང་སྐྱེ་མེད་སྙིང་པོ་ཡི་ཡང་བཅུད། །རིག་སྟོང་ཟང་,མ་ཐལ་བྱུང་རྒྱལ་ཀུན་གྱི་གསང་མཛོད༑ ༑རྡོ་རྗེ་གསུམ་གྱི་རྣལ་འབྱོར་འབྲལ་,མེད་ལ་ཕེབས་ཤོག །བདེན་གཉིས་གནས་ལུགས་ཤེས་པའི་མིག་ཟུང་དེ་བགྲད་བཞིན། །ཚོགས་,གཉིས་ཟུང་དུ་འབྲེལ་བའི་གཤོག་རླབས་ནི་གཅིག་གིས། །སྐུ་གཉིས་ཚང་མལ་མཆོག་,ལ་མིག་འཕྲུལ་བཞིན་བསྐྱོད་པའི༑ ༑རྒྱལ་སྲས་མཁའ་ལྡིང་དབང་པོའི་བརྟུལ་ཞུགས་ལ་,ཕེབས་ཤོག །སྦྱོར་བ་སེམས་བསྐྱེད་བཟང་པོའི་ཁ་ལོ་ཡིས་དྲངས་ནས། །དངོས་གཞི་འཁོར་,གསུམ་རྟོག་བྲལ་ཤིང་རྟ་ཡི་སྒྱུ་ཐབས། །བྱང་ཆུབ་ཡོངས་བསྔོས་གཏན་བདེའི་གྲོང་
P000010_v001_00405,ཁྱེར་ལ་སྦྱོར་བའི། །སྲས་བཅས་རྒྱལ་བ་གཤེགས་པའི་བཤུལ་ལམ་ལ་ཕེབས་ཤོག །དེ་,སྐད་གུ་ཡངས་ཡན་པའི་མཉམ་བཞག་གི་མཁའ་ལ། །རྗེས་ཐོབ་ཚིག་དོན་རྣམ་,བཀྲའི་ལུས་དཀར་ཞིག་རྒྱུ་འདི། །ཁྱེད་བློ་ཟབ་ཡངས་འོ་མཚོར་བརྟན་ཆགས་སུ་,གནས་ནས། །དོན་འགྱུར་མགྲིན་པའི་རྫ་རྔ་དར་དིར་དུ་སྒྲོགས་ཤོག ༑ཨ་ཧོ་དྲན་,པས་བདེ་སྟེར་ཡེ་ཤེས་ཀྱི་སྐུ་ཅན། །སྙིང་དབུས་འབྲལ་བ་མེད་བཞུགས་དྲིན་,ཆེན་གྱི་ཆོས་རྗེའི། །ཐུགས་རྗེའི་ཉི་འོད་ཁྱེད་བློའི་པད་མཚོ་རུ་སོན་ནས། །སྨིན་,གྲོལ་འདབ་སྟོང་བཞད་པའི་བདེན་སྨོན་ཞིག་ཞུའོ། །ཞེས་པའང་རྫོགས་པའི་སངས་རྒྱས་
P000010_v001_00406,བློ་གྲོས་མཐའ་ཡས་སོགས་དམ་པ་དུ་མའི་ཞབས་ཀྱི་པདྨོ་ལ་སྤྱི་,བོས་རེག་པའི་འདུ་གསུམ་སྤྱོད་པ་འགྱུར་མེད་པདྨ་བསྟན་འཛིན་གྱིས་ལྷག་,པའི་བསམ་པ་ཟླ་བ་ལྟར་དཀར་བས་ཀུན་ནས་བསླངས་ཏེ། རང་གི་ཚ་,བོ་སྒྲུབ་སྤྲུལ་དམ་པ་པདྨ་མཁས་གྲུས་རྒྱ་མཚོ་ལ་ཐོག་མར་གདམས་,པ་སྙིང་གཏམ་སྙིང་གི་ཟུངས་དུ་གྱུར་ནས་གོང་མའི་རྣམ་ཐར་གྱི་,རྗེས་སུ་སྙེག་ནུས་པར་བླ་མ་རྒྱལ་བ་སྲས་དང་བཅས་པས་བྱིན་,གྱིས་བརླབ་ཏུ་གསོལ།༄༅། །ཨ་ཧོ། དོན་གྱི་དགོངས་པ་དུས་གསུམ་རྒྱལ་རྣམས་དང་མཉམ་
P000010_v001_00407,ཡང༌། །གདུལ་དཀའི་འགྲོ་བ་འདུལ་སླད་བཤེས་གཉེན་གྱི་ཚུལ་སྟོན། །བཀའ་དྲིན་འགྲན་,ཟླ་བྲལ་བའི་ཞབས་སེན་གྱི་པདྨོ། །སྙིང་དབུས་འབྲལ་མེད་ངང་ནས་གླུ་ཆུང་,ཞིག་ལེན་ནོ། །བྱིས་པ་སྐྱེས་ཙམ་ཉིད་ཀྱི་ཐ་མལ་གྱི་ཤེས་པ། །ད་ལྟ་,རྟོགས་ལྡན་རྒན་པོའི་མཉམ་བཞག་གི་ངོ་ཏི། །བཅོས་བསྒྱུར་སྤངས་ལེན་མང་པོས་,མགོ་བོ་རང་འཁོར་འདུག །མ་བཅོས་གཉུག་མའི་གཤིས་ལུགས་རང་བབས་སུ་ཞོག་,ཨང༌། །གང་ཤར་རིག་སྟོང་ཟང་ཐལ་ཆོས་ཟད་ནི་རྗེན་པ། །ཡེ་ནས་ཀུན་,བཟང་ཆོས་སྐུའི་དགོངས་པ་རུ་བཞུགས་པས། བརྟག་དཔྱད་ཚོལ་འཕྲོ་མང་པོའི་དགོས་
P000010_v001_00408,པ་རང་མི་འདུག །ནམ་དྲན་ཡང་འཇོག་མ་བྱེད་རང་འགྲོས་ལ་བོར་ཐོངས། །འཇུར་,དྲན་ཐག་པས་བཅིང་བའི་ཆོས་སྐུ་ནི་བྱིན་ལེགས། །གསལ་གསལ་སྟོང་སྟོང་རྗེན་,རྗེན་འདྲ་ཞལ་ཡང་མི་བདོག །གསལ་སྟོང་གུད་དུ་གཅོད་པའི་ཉམས་སྒུག་ལ་,མ་རེ། །གཏད་མེད་རྒྱ་ཡན་ཀློང་དུ་རྩིས་མེད་ལ་བོར་ཐོངས། །དྲན་བསམ་སྤྲོ་,བསྡུ་བྲལ་བའི་ཆོས་ཉིད་ཀྱི་གཤིས་ལུགས། །འདི་ཞེས་མཚན་མའི་ཡུལ་དུ་རྡུལ་,ཆ་ཙམ་མེད་ཀྱང༌། །དྲན་མེད་ལུང་མ་བསྟན་གྱི་མགོ་བསྐོར་ཡང་མི་,འདུག །ཁོ་ཐག་ནང་ནས་ཆོད་པའི་ཉམས་མྱོང་ཞིག་ཤར་འོང༌། །ཤར་ཡང་ཤར་
P000010_v001_00409,མཁན་རང་ཡིན་རློམ་སེམས་རང་ཅི་དགོས། །ཡིད་ཆེས་བཟང་པོའི་ཞབས་ཏོག་ཤེས་,སྒྲིབ་ཀྱི་སྣོན་མ། །དགའ་བྲོད་རློམ་པས་མ་བཅིངས་རང་བབས་སུ་ཀློད་དང༌,། །ཉམས་སྣང་རྫུན་གྱི་རི་མོ་རང་ཡལ་དུ་དེངས་འགྲོ། །ཀ་དག་ཆོས་ཟད་,རྗེན་པའི་གཤིས་ལུགས་ལ་ལྟོས་དང༌། །བྱས་ཆོས་གྲུབ་མཐའི་འཆིང་བ་དབུ་,མ་རུ་དེངས་ངེས། །བྱར་མེད་སྐྱིད་ཉལ་ཆོག་པ་བྱ་བཏང་གི་ཡང་རྩེ། །བྱ་,བྱེད་སྤྲོས་པ་མང་པོ་གང་དགའ་རུ་བོར་ཐོངས། །དེ་སྐད་ཉམས་ལ་གང་,ཤར་ཐོལ་བྱང་གི་གླུ་ཕྲེང༌། །དམ་པའི་སྙན་དབང་མཛེས་པའི་རོལ་མོ་
P000010_v001_00410,རུ་འབུལ་ན། །གྲགས་སྟོང་སྐྱེ་མེད་ངང་དུ་བརྩེ་བ་ཡིས་བཞེས་ཏེ། །གདོད་མའི་,རྒྱལ་ས་སྙོག་པའི་སྨོན་ལམ་འདྲ་ཞུའོ། །ཞེས་པའང་མཆོག་སྤྲུལ་དམ་པའི་ཐུགས་,བཞེད་བཞིན་པདྨ་བི་ཛས་གང་ཤར་བརྗོད་པ་དགེ།༄༅། །བླ་མ་ལ་ཕྱག་འཚལ་,ལོ། །བཤད་བཤད་ཚིག་གི་མཐའ་ལ་འཛད་དུས་ཞིག་མེད་ཀྱང༌། །དོན་གནད་སྙིང་,པོ་རང་སེམས་འདུལ་བ་ལ་འདུའོ། །རང་རྒྱུད་མ་དུལ་སྙན་སྙན་བརྒྱ་སྟོང་,ཞིག་བཤད་ཀྱང༌། །གནད་ཀྱི་ཕན་མེད་ནེ་ཙོའི་ཁ་ཏོན་དང་འདྲའོ། །སྔོན་དུས་,འཕགས་བོད་བྱོན་པའི་གྲུབ་མཆོག་ནི་ཕལ་ཆེར། །གདམས་པ་སྣ་རེས་རང་གཞན་
P000010_v001_00411,སྨིན་གྲོལ་ལ་བཀོད་འདུག །དེང་དུས་གཞུང་བརྒྱ་བཤད་དང་ཁྲིད་བརྒྱ་ནི་ཉན་,ཡང༌། །བདག་འཛིན་གཉེན་པོར་མ་སོང་ཁ་དོན་ནི་འཛོལ་སྐྱོན། །དེས་ན་ཟབ་,ཟབ་འགྲམ་ཆུ་ལྡང་རྒྱུ་ཞིག་མ་རེད། །མང་མང་ཡིག་སྣ་ཚོལ་ལ་བྲེལ་,རྒྱུ་ཞིག་མི་སྣང༌། །བླ་མའི་མོས་གུས་ལམ་གྱི་སྲོག་ཤིང་དུ་བཟུང་,ནས། །གང་ཤེས་རྒྱུད་ལ་དྲིལ་འདི་སྙིང་གཏམ་གྱི་སྙིང་པོ། །ཀྱེ་མ་དེང་སང་,དུས་ཀྱི་སྙིགས་སྤྱོད་ཀྱི་འགྱུར་བ། །བརྒྱ་ཕྲག་ན་མ་རེ་བཞིན་ངེས་འབྱུང་,གི་ཕོ་ཉར། །ཡང་ཡང་མདུན་ན་རྒྱུ་བའི་སྣང་ཚུལ་འདི་གཟིགས་ལ། །ཅིས་ཀྱང་
P000010_v001_00412,དགོས་མེད་བློ་སྣ་བཙན་ཐབས་སུ་བསྟུང་འཚལ༑ ༑དགྲ་གཉེན་བར་མའི་འགྲོ་ཚོགས་,ཚེ་རབས་ཀྱི་ཕ་མ། །ཀུན་ཀྱང་བདེ་འདོད་སྡུག་བསྔལ་འདོར་འདོད་ཀྱི་བློ་,མཚུངས། །དེ་སླད་ཕྱོགས་རིས་སྤངས་ལ་འགྲོ་སྒྲོལ་གྱི་གོ་ཆས། །རང་ཉིད་ཇི་ལྟར་,འདོད་དེ་གཞན་ལའང་སྦྱོར་ཅིག །སྣང་བཏགས་ཆོས་ཀུན་ཡེ་ནས་སངས་རྒྱས་ཀྱི་,དཀྱིལ་འཁོར། །སྣང་གྲགས་རྟོག་ཚོགས་དཀྱིལ་འཁོར་རྣམ་གསུམ་གྱི་རང་བཞིན། །མ་བཙལ་ལྷུན་,རྫོགས་དགོངས་པའི་གདེང་ཚད་དང་ལྡན་ན། །རྡོ་རྗེ་གསུམ་གྱི་རྣལ་འབྱོར་འབྲལ་,བ་རང་མི་བདོག །འཁོར་འདས་ཆོས་ཀུན་གཤིས་ལུགས་སྟོང་ཉིད་དུ་སངས་སངས། །སྟོང་
P000010_v001_00413,པའི་རང་མདངས་མ་འགགས་འོད་གསལ་དུ་ལམ་ལམ། །རྒྱས་གདབ་མི་དགོས་ཟུང་,འཇུག་མཉམ་ཉིད་དུ་ཁྲེས་ཁྲེས། །ཟབ་གསལ་དབྱེར་མེད་གཞི་ཡི་གནས་ལུགས་འདི་,མཚར་རོ། །གཤིས་ལུགས་མ་བཅོས་གཉུག་མ་ལྷན་སྐྱེས་ཀྱི་ཆོས་སྐུ། །བསལ་དང་བཞག་,མེད་རང་བྱུང་ཡེ་ཤེས་ཀྱི་འཁོར་ཡུག །ཡིན་ཚུལ་ཤེས་ན་ལྟ་སྒོམ་ལོགས་,ཤིག་ན་མི་འདུག །ཡེ་བབས་སོར་བཞག་དགོངས་པའི་གཏན་སྲིད་དེ་ཟུང་མཛོད། །རིག་,སྟོང་རིག་པའི་ཀློང་དུ་འཁོར་འདས་ཀྱི་ཆོས་རྫོགས། །སྐུ་གསུམ་འདུ་འབྲལ་མེད་,པའི་དགོངས་པ་ལ་གནས་ན། །འབྲས་བུ་གཞན་དུ་རེ་བའི་ཚི་ཆད་དེ་
P000010_v001_00414,མ་དགོས། །བློ་བྲལ་གདོད་མའི་རྒྱལ་སར་ངལ་གསོ་ལ་ཕེབས་ཤོག༑དེ་སྐད་དགེ་,སློང་ཀརྨ་སེང་གེ་ཡིས་བསྐུལ་ངོར། །ཁྲེལ་མེད་ལང་ཤོར་རོ་ཉལ་པདྨ་ནི་,བི་ཛས། །གང་ཤར་སོར་མོའི་རྟ་ལ་ཡུད་ཙམ་གྱིས་དྲངས་ནས། །དབེན་སྤྱིལ་བསམ་,གཏན་མལ་ནས་ཐོལ་བྱུང་དུ་ཐལ་ལོ། །༄༅། །ལེགས་འདོམས་པདྨ་དཀར་པོ།ཨོཾ་སྭསྟི། དཔག་མེད་,བསོད་ནམས་མཚོ་ཆེན་ལས་འཁྲུངས་པའི། །ཕུལ་བྱུང་ཡོན་ཏན་རང་བཞིན་ལྷུན་པོ་,མཆོག །ཕན་བདེའི་ཉི་ཟླའི་བགྲོད་པས་རྣམ་མཛེས་པའི། །བླ་མ་ལྷག་པའི་ལྷ་ཡིས་,ཁྱོད་ལ་སྲུངས། །རིང་མོའི་ལམ་ནས་སྒོ་མེའི་འཚམ་པ་ཡི། །ཚིག་དོན་བཀོད་ལེགས་
P000010_v001_00415,ཕྲེང་ཡིག་ངང་མོ་གཞོན། །ལྷ་རྫས་འདབ་གཤོག་གཡོ་བའི་འཕུར་ལྡིང་གིས། །ཁོ་བོའི་,སུག་པའི་པད་མཚོར་སོན་པ་སྤྲོ། །འདིར་གནས་མཆོག་གསུམ་ཐུགས་རྗེའི་གྲིབ་བསིལ་,ལ། །ཉེར་བརྟེན་དགེ་སྦྱོང་གཟུགས་བརྙན་འཛིན་བདག་ཀྱང༌། །ཉེར་འཚེའི་ཚ་དབལ་དྲག་,པོས་ནོན་མིན་པར། །ཆོས་ལྡན་ཡིན་རློམ་རྣམ་གཡེང་ཁོལ་བོར་མཆིས། །ཁོ་བོ་འཕགས་,མིན་མངོན་ཤེས་དྲིས་དབེན་ཞིང༌། །མི་ཆོས་བླ་མ་སྒྲོགས་པའི་སྙིང་ཁམས་,མེད། །དེ་ཕྱིར་སྐྱེ་བརྟག་ཚེ་ཚད་ལ་སོགས་པ། །ཁྱེད་བཞེད་སྐོང་བའི་ནུས་པ་,བདག་ལ་ཅི། །དེ་བས་ཕན་པར་འདོམས་པའི་ཚིག་འདི་གསོན། །ཀྱེ་ལགས་ལྷ་བས་
P000010_v001_00416,ལྷག་པའི་རྟེན་བཟང་གྲུ། །རྣམ་རིག་བ་དན་གསར་པས་མཛེས་གྱུར་ཅིང༌། །བཤེས་,གཉེན་མཐུན་པའི་རླུང་གིས་བསྐུལ་བའི་ཚེ། །གཏན་བདེ་རིན་ཆེན་གླིང་དུ་གཤེགས་,པར་འཚལ། །མི་རྟག་སྲིན་མོ་ཁྲོས་པའི་མཆེ་བ་ཡིས། །སྟོང་ཁམས་ཟས་སུ་ཟོས་,པའི་ཆེམ་སྒྲ་ཆེ། །ཡང་ཡང་ཐོས་འཛིན་བུག་པར་སོན་བཞིན་དུ། །མི་འཇིགས་གང་,དེ་ཕྱུགས་པས་ངེས་པར་བླུན། །ལང་ཚོའི་མེ་ཏོག་རྒ་བའི་བ་མོས་རྙིང༌,། །མགོ་ལ་སྐྲ་དཀར་ལྷ་ཡི་ཕོ་ཉ་སླེབས། །སྔོན་མེད་དཔྲལ་རིས་གཤིན་རྗེའི་,གྲིབ་སོ་ངོམ། །ད་ནི་རྟག་འཛིན་བློ་སྣ་བསྟུངས་ན་ལེགས། །སྐྱེས་བུ་བཞི་ཡི་
P000010_v001_00417,ཁྱོགས་ལ་བཏེགས་པའི་ལུས། །ངུད་མོའི་སྒྲར་བཅས་ལྷོ་སྒོར་དབྱུང་བའི་དུས། །སང་ཙམ་,མི་འབྱུང་ངེས་པའི་བློ་གདེང་ཅི། །དེ་རིང་ཉིད་ནས་བརྩོན་པའི་དཔུང་བསྐྱེད་,འཚལ། །འདོད་ཡོན་བསླུ་བྲིད་སྲིན་མོའི་འཇོ་སྒེག་གིས། །ཐར་བའི་སྲོག་ལ་རྔམས་པའི་,ངང་ཚུལ་འདི། །མཐོང་བཞིན་ཞེན་ལོག་རྟ་རྒྱལ་བྷ་ལ་ཧའི། །མཇིང་བར་མི་ཞོན་,འགྲོ་འདི་སྨྱོས་སམ་ཅི། །གྲགས་སྐམ་ཆུ་ཡི་ལྦུ་བ་མཐོ་དང་གཅིག །རྙེད་བཀུར་,འཇའ་ཚོན་རི་མོ་གསལ་དང་གཉིས། །ཆོས་བརྒྱད་ཀིམྦའི་འབྲས་བུ་སྨིན་དང་གསུམ། །ཆོས་,པའི་བདུད་དུ་འདི་ལས་ཆེ་བ་སུ། །གཟུང་འཛིན་ལག་འགྲོ་གདུག་པས་དབང་
P000010_v001_00418,བྱས་པའི། །སྡུག་བསྔལ་རྦ་རླབས་འཁྲུགས་པ་སྲིད་པའི་མཚོར། །བྱིང་གྱུར་ཉམ་ཐག་མ་,རྣམས་དྲངས་པའི་ཕྱིར། །དམ་བཅའི་གོ་ཆ་མཆོག་ཏུ་བརླིང་བར་མཛོད། །གང་ལ་བརྟེན་,ན་ཉེས་པའི་དགྲ་བོ་ཡིས། །བརྫི་བར་ནུས་མིན་བླ་མ་མཆོག་གསུམ་ལྷ། །གཏན་,གྱི་སྐྱབས་སུ་འདི་དང་མཉམ་པ་སུ། །དེ་སླད་ཡིད་ཆེས་བློ་གཏད་ལིང་,བསྐྱུར་མཛོད། །ངེས་དོན་སྙིང་པོར་ཆོས་ཀུན་གཅིག་ཏུ་འབབས། །བརྒྱུད་པའི་ཕྱག་བཞེས་ངོ་,མཚར་ཀུན་ལ་ཡོད། །དེ་ཕྱིར་ཕྱོགས་འཛིན་ཆོས་སྤང་མི་གསོག་པར། །ཀུན་ལ་དག་,སྣང་སྦྱང་བ་གནད་དུ་ཆེ། །ཁ་བཤད་སྟོང་པའི་འབྲུག་སྒྲ་ལྡིར་ཆེ་ཡང༌
P000010_v001_00419,། །བྱམས་དང་སྙིང་རྗེའི་ཆར་རྒྱུན་མི་འབེབས་ན། །བདག་འཛིན་མི་བཟད་ཐལ་བ་,སྐམ་པོ་རུ། །རྣམ་གྲོལ་མྱུ་གུ་ཇི་ལྟར་སྐྱེ་བར་འགྱུར། །དེ་ཕྱིར་བསྒོམས་བསྒོམས་,བཟླས་བཟླས་མང་པོ་ཡིས། །ང་རྒྱལ་སྦྲུལ་གདུག་མགོ་འཕང་བསྟོད་མིན་པར། །སྟོང་ཉིད་,སྙིང་རྗེའི་སྨན་མཆོག་བཟང་པོ་ཡིས། །བདག་འཛིན་ཉོན་མོངས་གཅོང་ནད་གཞིལ་བ་,གལ། །འཁོར་འདས་ཆོས་ཀུན་སེམས་ཀྱི་རོལ་པ་ཙམ། །སེམས་ནི་དུས་གསུམ་སྐྱེ་འགག་,འཕོ་འགྱུར་བྲལ། །བརྟག་པས་མི་མཚོན་དཔྱད་པའི་བློས་མི་རེག །མ་བཅོས་གཉུག་མར་,གློད་དང་ལྟད་མོ་ཆེ། །གཟུང་འཛིན་དབང་གིས་ཕན་གནོད་ལྷ་འདྲེའི་ཚོགས། །ཤར་ཡང་
P000010_v001_00420,ཆོས་ཉིད་གཤིས་ལ་གྲུབ་པ་མེད། །དེ་ཕྱིར་རང་གྲོལ་དབྱིངས་ཀྱི་རྒྱན་ཆེན་,པོར། །ཁྱེར་ལ་བར་ཆད་མཐའ་དག་གཡང་དུ་ཁུག །དེ་ལྟར་མ་རྟོགས་རེ་དོགས་,གཉིས་འཛིན་གྱིས། །སྒྲིབ་པའི་སྤྲིན་ཚོགས་ཤིན་ཏུ་འཐུག་དྲགས་ན། །དངོས་གྲུབ་རྟགས་ཀྱང་,བར་ཆད་གཡབ་མོས་ཁྱེར། །སེར་བུས་རེག་པའི་ཆུ་ཡང་རྡོ་བ་བཞིན། །དེ་བས་,སྐྱིད་སྡུག་ལེགས་ཉེས་ཤི་གསོན་སོགས། །ཇི་ལྟར་བྱུང་ཡང་ལམ་ཁྱེར་གནད་དུ་,ཟབ། །སྐབས་སུ་བདག་གཞན་མཉམ་བརྗེ་བྱང་ཆུབ་སེམས། །རླུང་ལ་བསྐྱོན་ནས་བློ་སྦྱོང་,གནད་དུ་དྲིལ། །རྗེས་ཐོབ་ཆོས་ཀུན་སྒྱུ་མར་ལྟ་བའི་ངོས། །ཀུན་རྫོབ་རྒྱུ་འབྲས་
P000010_v001_00421,ཁྱད་དུ་གསོད་མིན་པར། །སྤྱོད་ཡུལ་ཡོངས་དག་དགེ་རྒྱུན་རྨད་པོ་ཆེ། །རྒྱལ་བ་,དགྱེས་པའི་ལམ་ལ་བསླབ་པར་འཚལ། །དེ་སྐད་ལེག༵ས་འདོ༵མས་པ༵དྨ༵་དཀ༵ར་པོ༵འི་ཕྲེང༌,། །ལྷག་བསམ་འོ་མའི་མཚོ་ལས་ཉེར་ཕྱུང་སྟེ། །ལྷ་རྫས་མྱོང་གྲོལ་བཟང་པོའི་,སྐྱེས་དང་བཅས། །བསྟན་གཉིས་དར་རྒྱས་གླིང་ནས་སྤེལ་བ་དགེ། །༄༅། །གཞན་ཕན་ལྷག་བསམ་,སྦྲང་རྩིའི་ཉིང་ཁུ།ན་མོ་གུ་རུ་དེ་ཝ་ཌཱ་ཀི་ནི། དཔག་མེད་ཏིང་,འཛིན་རྣམ་གྲོལ་ཞི་བའི་མཛོད། །གང་གིས་འཛིན་པར་ཐུབ་པས་ལུང་བསྟན་པའི། །བློ་,གྲོས་སྤོབས་པ་མཐའ་ཡས་གདོད་མའི་མགོན༑ ༑མཚུངས་མེད་འདྲེན་པ་མཆོག་ལ་ཕྱག་
P000010_v001_00422,འཚལ་ལོ། །གཉེན་པོའི་སྟོབས་ཉམས་དྲན་ཤེས་མཁར་བ་ཆག །ལེ་ལོའི་མལ་ན་ཉོན་,མོངས་ཟུག་རྔུ་ཡིས། །ལྡང་མེད་ནོན་པའི་རྨོངས་པ་རང་ཉིད་ཀྱིས། །རང་གི་སེམས་,ལ་ཕན་པའི་གྲོས་ཤིག་འདེབས། །གང་ཞིག་རྙེད་དཀའ་ཤིན་ཏུ་དོན་ཆེ་བའི། །ཡིད་,བཞིན་ནོར་འདྲའི་ལྷ་བས་ལྷག་པའི་རྟེན། །སྔོན་གོམས་དགེ་བས་ལན་གཅིག་རྙེད་,དུས་འདིར། །སྙིང་ནས་བརྩོན་པས་བྱང་ཆུབ་སྒྲུབ་པར་འཚལ། །ལང་ཚོའི་མེ་ཏོག་རྙིང་,པའི་ཁྲི་ཤིང་རྩེར། །ལྷོ་ཕྱོགས་བདག་པོས་སྤྲིང་བའི་ཁ་བའི་རྡུལ། །ཉེ་བར་ཕེབས་,ཀྱང་ཡུན་རིང་སྡོད་རློམ་པའི། །སེམས་ཁྱོད་དེང་ནས་དགེ་ལ་འཇུག་པར་རིགས། །གང་
P000010_v001_00423,ཞིག་མཆིལ་བས་ཉ་ལ་འདེབས་པ་བཞིན། །མི་རྣམས་ཉིན་བཞིན་ཁྱིམ་ནས་དྲངས་,པའི་གཏམ། །ཐོས་འཛིན་གསར་པའི་ལམ་དུ་ཉེར་རྒྱུ་ཡང༌། །མི་སྐྱོའི་སེམས་ཁྱོད་,རྡོ་བའི་རང་བཞིན་དངོས། །རི་དྭགས་རྒྱལ་པོས་གླང་པོའི་ཁྱུུ་ལ་བཞིན། །ཉེ་དུའི་,ཁྲག་གིས་སྦགས་པའི་མཆེ་བ་ཅན། །བརྩེ་བྲལ་ལྷོ་ཕྱོགས་བདག་པོ་ཁྲོས་པའི་,ཁ། །སང་ཙམ་མི་འདེབས་ངེས་པ་སུ་ཡིས་བྱིན། །རྨི་ལམ་ཡུལ་གྱི་རྒྱལ་སྲིད་,དང་འདྲ་བའི། །མི་རྟག་སྙིང་པོས་དབེན་པ་ཚེ་འདིའི་ཆེད། །དཀར་མིན་ལས་ཀྱི་,ཞགས་པས་བཅིངས་གྱུར་ན། །སེམས་ཀྱི་གླང་པོ་ངེས་པར་མ་རུངས་བྱེད། །སྲིད་པའི་
P000010_v001_00424,ཕུན་ཚོགས་སྲིན་མོའི་འཇོ་སྒེག་གིས། །སེམས་ཀྱི་ཁྱེའུ་ཆུང་སྣང་བ་གཡེངས་གྱུར་,ན། །ངན་འགྲོའི་ལྕགས་ཁྱིམ་འབར་བའི་དོ་ར་རུ། །སྡུག་བསྔལ་གསུམ་གྱི་ཅ་ཅོ་,རྒྱུན་མི་འཆད། །བཤེས་གཉེན་དེད་དཔོན་མཁས་པས་རྗེས་བཟུང་རྒྱུས། །ཟབ་རྒྱས་གདམ་པའི་,གྲུ་གཟིངས་ཐོབ་པ་འདི། །རང་བཞིན་ངན་པའི་ཀློང་སྒོར་ཡར་བོར་ན༑ ༑ཐར་པའི་,སྐམ་སར་ཇི་ལྟར་ཕྱིན་པར་འགྱུར། །འདི་ན་ཉོན་མོངས་དགྲ་ཡི་སྒོ་མནན་,ནས༑ ༑དགེ་བའི་ནོར་ཚོགས་འཕྲོག་ལ་རྟག་བརྩོན་ན། །དྲན་པའི་མདུང་རིང་ཐོགས་པའི་,གཉེན་པོའི་དཔུང༌། །མི་བསྐུལ་སེམས་ཁྱོད་ངེས་པར་ཕྱུགས་པས་བླུན། །ངེས་པར་འབྱུང་
P000010_v001_00425,བའི་ཅང་ཤེས་གསར་པ་དག །དད་པའི་སྲབ་སྐྱོགས་དགེ་ལ་བསྒྱུར་རློམ་ཡང༌,། །ཡང་ཡང་བརྩོན་འགྲུས་ལྕག་གིས་བསྐུལ་མིན་ན། །འདོད་པའི་ཕྱོགས་སུ་ཇི་བཞིན་,འབྱོར་བར་དཀའ། །ཐོས་པས་ཆུ་ཡི་རྣམ་གྲངས་ཤེས་གྱུར་ཀྱང༌། །ཉམས་མྱོང་མགྲིན་,པའི་ལམ་ནས་བརྒྱུད་མིན་ན༑ ༑ཉོན་མོངས་སྐོམ་པ་གཞིལ་བར་མི་ནུས་ཕྱིར། །ཐར་,པའི་ལུས་ཟུངས་ཇི་ལྟར་བརྟས་པར་འགྱུར། །དཔག་ཡས་ཐུགས་རྗེའི་ཆར་རྒྱུན་བསིལ་,བོ་ཡིས། །འཇིགས་གསུམ་མེ་ཚོགས་ལྷག་མེད་གཞིལ་ནུས་པའི། །རིན་ཆེན་རྣམ་གསུམ་བདུད་,རྩིའི་སྤྲིན་ཕུང་མཆོག །དད་བརྒྱའི་མཁའ་ལ་རྣམ་ཀུན་གཏིབ་པར་འཚལ། །བསོད་ནམས་ལས་
P000010_v001_00426,སྐྱེས་གསེར་སྦྱངས་རྩིབས་སྟོང་ཅན། །གང་དུ་མཆིས་དེར་དཔུང་ཚོགས་རྗེས་འགྲོ་བཞིན། །རྒྱལ་,བའི་ཆོས་ཁམས་མ་ལུས་འདྲེན་པའི་གཉེན། །བྱམས་དང་སྙིང་རྗེའི་ཕ་མཁར་བརྟན་,པ་གཅེས། །རྒྱལ་སྲས་ཀླུ་མཆོག་བྱེ་བའི་གདེངས་ཀའི་རྒྱན། །ཉེས་པའི་མུན་ཚོགས་འཇོམས་,པའི་གཟི་འོད་ཅན། །བྱང་ཆུབ་སེམས་མཆོག་དགོས་འབྱུང་ཡིད་བཞིན་དབང༌། །སྲོག་གི་,ཕྱིར་ཡང་མི་འདོར་གཡར་དམ་འཚལ། །གང་གི་ཡིད་ལ་ཡུད་ཙམ་ཤར་བས་,ཀྱང༌། །རབ་འབར་ལྕགས་སྲེག་འཁྲུགས་པའི་འཁོར་ལོ་ཡང༌། །གུས་པའི་སེམས་ལྡན་,བཞིན་དུ་གནས་གྱུར་པའི། །བདག་བས་གཞན་གཅེས་མི་སྒོམ་སྨྱོས་སམ་ཅི། །སེར་སྣའི་
P000010_v001_00427,དྲི་ཡི་མ་སྦགས་བཞིན་བྱད་གཙང༌། །གཏོང་སེམས་དགེ་བ་རིན་ཆེན་རྒྱན་,གྱིས་སྤྲས། །མངོན་མཐོའི་ཁྱིམ་ཐབས་འགུགས་པའི་སྒྱུ་ཐབས་ཅན། །སྦྱིན་པའི་བག་མ་གསར་,པ་ཁབ་ཏུ་སུས། །དཔག་མེད་ཡོན་ཏན་གཟུགས་བརྙན་འབུམ་འཛིན་པའི༑ ༑ཚུལ་ཁྲིམས་བཀོད་,མའི་རྫིང་བུ་ཉམས་དགའ་བ། །དྲན་ཤེས་ཀེ་ཏ་ཀ་ཡི་ནོར་བུ་ཡིས༑ ༑ལན་,སྟོང་བགྲུང་པའི་ཆོ་ག་མི་ལྷོད་འཚལ། །སྡང་སེམས་ལྟོ་འགྲོའི་ཁ་ཡི་དུག་,རླངས་གིས༑ ༑ལེགས་དཔྱད་སྲོག་རྩ་དབྲལ་ལ་གཟས་གྱུར་ཚེ། །མི་འཁྲུགས་བཟོད་པའི་མཁའ་,ལྡིང་གཤོག་རླབས་ཀྱིས། །ལྷག་མེད་བརླག་པའི་དམ་བཅའ་མི་བསྙེལ་འཚལ། །ལེ་ལོ་ལག་
P000010_v001_00428,འགྲོ་གདུག་པའི་སེར་སྣ་ཡིས། །ཚོགས་གཉིས་ཡིད་བཞིན་ནོར་བུ་འཕྲོག་གྱུར་ན། །དཔག་,མེད་བརྩོན་འགྲུས་དེད་དཔོན་སྙིང་སྟོབས་ཀྱིས། །བག་མེད་མཚོ་ཆེན་སྐེམ་པའི་ཆོ་,ག་སྒྲུབས། །རྣམ་རྟོག་གཡོ་བའི་རླུང་གིས་བསྐྱོད་མིན་པའི། །ཞི་ལྷག་ཟུང་འབྲེལ་གསེར་,རིའི་ར་བ་ཡིས། །ཡོངས་བསྐོར་དཔག་མེད་ཏིང་འཛིན་བང་རིམ་ཅན། །སྔོན་མེད་ལྷུན་,པོ་སྲིད་ཞིའི་དཔལ་དུ་སྒྲུབས༑ ༑ཐོས་བསམ་སྒོམ་པའི་སྤྲིན་སྒྲས་ཉེར་བསྐུལ་བའི། །བདག་,མེད་རྟོགས་པའི་ཤེས་རབ་གནམ་ལྕགས་མེས། །འཇིག་ཚོགས་ལྟ་བའི་བྲག་རི་རྨེག་,རྨིགམེད་དུ། །གཞོམ་པའི་ཆོ་ག་དུས་ལས་ཡོལ་མིན་འཚལ། །བསོད་ནམས་ཆ་མཐུན་དགེ་
P000010_v001_00429,བའི་ལྕགས་ཁམས་ཆ། །སྟོང་ཉིད་སྙིང་རྗེ་བྱང་ཆུབ་ཡོངས་བསྔོའི་རྩིས། །ཐར་པ་ཆ་,མཐུན་རིན་བྲལ་སུ་ཝརྞར། །བསྒྱུར་བའི་ཐབས་ཚུལ་ཉིན་མཚན་བར་མེད་བྱོས། །དུས་རྣམས་,ཀུན་ཏུ་རང་གི་རྒྱུད་ལ་དྲིས། །མདོ་རྒྱུད་བཀའ་བསྟན་གཞུང་དང་མཐུན་མིན་,སོམས། །ཡང་དང་ཡང་དུ་རང་གི་སྤྱོད་ལ་རྟོག །གོང་མའི་རྣམ་ཐར་རྗེས་སུ་,སྙོག་གམ་ལྟོས། །ཉིན་པར་རྣམ་གཡེང་སྤྲོས་པའི་འཁོར་ལོ་བསྐོར༑ ༑མཚན་མོ་གཏི་མུག་,གཉིད་ཀྱི་བདེ་བར་ཞེན། །དབེན་པའི་གནས་སུ་འཕྱི་སྒོམ་བརྟུལ་ཞུགས་ཅན། །མདོ་མེད་,པོ་ཁྱོད་ད་ནི་མནོ་བསམ་ཐོང༌། །དོན་བརྒྱུད་མན་ངག་བཤལ་སྨན་བཟང་
P000010_v001_00430,པོ་ཡིས། །བདག་འཛིན་ཉོན་མོངས་ཁོང་སྐྲན་དཔྱིས་ཕྱུང་ནས། །གཞ༵ན་ཕ༵ན་ལྷག༵་བས༵མ་སྦྲང༵་,རྩིའི༵་ཉིང༵་ཁུ༵་ཡིས། །འགྲོ་བ་ཀུན་ལ་ཕན་བདེའི་དངོས་པོ་བྱིན། །དེ་སྐད་རང་,སེམས་རང་ལ་དཀར་བའི་རྒྱུས། །སེམས་ཀྱིས་སེམས་ལ་ནང་དུ་ཕྲིན་འདི་གསོལ། །འདི་,ལ་ཉན་ན་སེམས་ཁྱོད་ཀུན་ཏུ་དགེ། །དགེ་བས་སེམས་ཀྱི་རྡོ་རྗེ་འགྲུབ་,གྱུར་ཅིག །ཅེས་པའང་བསམ་གཏན་གྱི་ཁང་བུ་བཀྲ་ཤིས་འཆི་མེད་གྲུབ་པའི་,དགའ་ཚལ་དུ་ངེས་པར་འབྱུང་བའི་བློས་བྲིས་པ་དགེ།༄༅། །གང་ཞིག་དྲན་པས་,གནས་སྐབས་མཐར་ཐུག་གི། །དོན་གཉིས་བསམ་པ་ཡིད་བཞིན་འགྲུབ་མཛད་པའི། །ཡིད་བཞིན་
P000010_v001_00431,ནོར་འདྲའི་དྲིན་ཆེན་ཆོས་ཀྱི་རྗེ། །འབྲལ་མེད་སྙིང་དབུས་དད་པའི་པདྨོར་རོལ། །ཡོན་,ཏན་ཆུང་ལ་རང་མཐོང་ཧམ་པ་ཆེ། །བྱ་བྱེད་མང་ལ་གྲུབ་འབྲས་གཅིག་,ཀྱང་མེད། །ཡེངས་མ་ལམ་ལ་མི་ཚེ་སྟོང་ཟད་མཁན། །རྨོངས་པ་རང་ལ་རང་,གིས་གྲོས་ཤིག་འདེབས། །མ་བརྟགས་བྱིས་པ་གྲགས་པའི་རྗེས་སུ་འབྲངས། །མིང་སྐམ་སྙན་,པར་འདི་ཕྱིའི་གཏད་ཡུལ་བཟུང༌། །རི་རབ་ཙམ་གྱི་དཀོར་ལ་ཁྱོད་སྤྱོད་,ན། །ནང་དུ་ཡོན་ཏན་ཅི་ཡོད་པད་རྣམ་པ། །ཆགས་སྡང་ཆོས་བརྒྱད་ཞེན་པའི་,ལྕགས་སྒྲོག་འདིས། །ཐོག་མེད་ནས་བཅིངས་འཇིགས་དང་སྡུག་བསྔལ་གྱི། །ཁུར་ཆེན་དེས་ཀོ་
P000010_v001_00432,ཁྱོད་ལ་མི་ཆོག་གམ། །ད་དུང་དེ་རྗེས་འབྲང་ངམ་པད་རྣམ་པ། །ཇི་ཙམ་,འབྱོར་ཡང་སེམས་ལ་ངོམས་དུས་མེད། །བསྲུང་བསྲེལ་སྡུག་བསྔལ་ཇེ་བས་ཇེ་འཕེལ་,རྒྱུ། །བྱ་བཏང་ནོར་མེད་འཇིགས་པའི་དགྲ་དང་བྲལ༑ ༑སྤྲང་པོ་རང་ཚོད་ཟུང་ཤིག་,པད་རྣམ་པ། །གཅིག་སེམས་ཟིན་ཡང་ཀུན་སེམས་ག་ལ་ཟིན། །ཐམས་ཅད་མགུ་བྱ་,རྒྱལ་བས་དཀའ་ཞེས་གསུངས། །ཟེར་ཚད་ཉན་ན་སྒྲུབ་ཚོད་སུ་ཡིས་ཡོད། །མཐུན་འཇུག་,ཐག་པ་ཆོད་ཅིག་པད་རྣམ་པ། །གཏམ་རྣམས་བསླུ་བྱེད་བྲག་ཆའི་སྒྲ་དང་,འདྲ། །བདེན་བདེན་བརྒྱ་ཕྲག་བཤད་ཀྱང་བདེན་ངེས་དཀོན། །ལབ་གླེང་མང་པོས་རྟོག་པའི་
P000010_v001_00433,དུག་རོ་ལྡང༌། །དགེ་སྦྱོར་སད་ལ་མ་བསྐུར་པད་རྣམ་པ། །བསྟན་པའི་ཞབས་,ཕྱི་སྔ་མ་དེ་ཙམ་ཡིན། །དགོས་དགོས་མི་འཛད་ཚེ་ཡི་འཕེན་པས་གཏུག །ལུགས་,གཉིས་བྱ་གཞག་ཁྱོད་འདྲའི་ཡུལ་ཡང་མིན། །སྤྲོས་པ་ནང་དུ་བསྡུས་དང་པད་,རྣམ་པ། །དེ་རིང་འདི་བྱ་སང་ཉིད་འདི་བྱ་ཞེས། །ལོ་ཟླ་མང་པོའི་གྲབ་,ཅན་སྙིང་རིང་པོ། །གཞན་འཆི་ཁྱོད་ཉིད་གཅིག་པུ་རྟག་གམ་ཅི། །མི་འཇིགས་སྦྱིན་,པོ་སུ་ཡོད་པད་རྣམ་པ། །རང་རྒྱུད་མ་གྲོལ་གཞན་རྒྱུད་འདུལ་མི་ནུས། །ཉན་,ཉན་འདྲ་ཡང་སྒྲུབ་མཁན་གཅིག་ཀྱང་མེད། །ཕར་ཕར་དེད་ན་དྲིན་འཁང་ཚུར་
P000010_v001_00434,ལ་བརྩི། །ཆགས་སྡང་འཁོར་སློབ་མ་བསྲེལ་པད་རྣམ་པ། །མཚུངས་མེད་བླ་མ་སངས་,རྒྱས་དངོས་བྱོན་དེའི། །ཞལ་གྱི་གདམས་པ་བདུད་རྩིའི་བཅུད་འདྲ་བ། །སྙིང་ལ་སིམ་,པ་དེས་ཆོག་གཞན་མི་དགོས། །ཨ་གསར་གསར་འགྲོགས་མ་ཆེ་པད་རྣམ་པ། །བཟོ་,རྩིས་ལ་སོགས་གཡེང་བ་འཕེལ་བའི་རྒྱུ། །དཔེ་ཉོབ་ཀློག་པ་མིག་ནད་བསྐྱེད་,པའི་གྲོགས༑ ༑སྙན་སྙན་མང་ཡང་དོན་ཐོག་ཁེལ་བ་དཀོན། །སྙིང་པོ་གཅིག་ཏུ་དྲིལ་,ཅིག་པད་རྣམ་པ། །སྔོན་ཆད་ལོ་མཚམས་ཁ་གྲངས་བགྲང་ན་ཡང༌། །གྲུབ་འབྲས་,ལག་རྩེར་སོན་པ་ཅི་འདུག་སོམས། །ད་དུང་དེ་བཞིན་མདོ་མེད་ཁྱོད་བྱེད་
P000010_v001_00435,དམ། །རང་མགོ་རང་གཡོགས་མ་གཏོང་པད་རྣམ་པ། །སྐད་ཅིག་མི་སྡོད་ཚོགས་དྲུག་,ཡུལ་ལ་འཕྱན། །དབེན་པ་བརྟེན་ཡང་སྐྱེད་མེད་བཟང་བཙོན་དངོས། །ལང་ཤོར་པོ་ཁྱོད་,མཛུབ་མོ་ནང་དུ་ཁུག །གཡེང་བའི་དགྲ་ལ་བག་བྱོས་པད་རྣམ་པ། །རྩེ་གཅིག་,སེམས་དབེན་རྒྱུད་ལ་མ་བརྟེན་ན། །གཞན་ངོར་ཇི་ལྟར་མཐོང་ཡང་ཐ་མལ་,པ། །གཡོ་བའི་ཀུན་རྟོག་མ་དུལ་གླང་རྒོད་འདི། །རིམ་གཉིས་སྔགས་ཀྱིས་ཐུལ་ཅིག་,པད་རྣམ་པ། །བྲེལ་དོ་མི་དགོས་མཐུན་རྐྱེན་ཡོ་བྱད་འཛོམས། །ངོ་བསྲུང་མི་དགོས་,རང་ཐག་རང་གིས་ཆོད། །ཐེ་ཚོམ་མི་དགོས་ལམ་གྱི་འགྲོ་ཚུལ་ཤེས། །འདི་འདྲའི་
P000010_v001_00436,དུས་སུ་མི་བརྩོན་སྨྱོས་སམ་ཅི། །དེ་སྐད་ཕན་པར་འདོམས་པའི་མཆིད་གྲོས་,འདི། །སྙིང་ནས་སྙིང་ལ་འབད་པས་གདབ་པ་ཡིན། །འདི་ལ་ཉན་ན་སེམས་ཁྱོད་,ཤིན་ཏུ་དགེ། །དགེ་བས་སེམས་ཀྱི་རྡོ་རྗེ་འགྲུབ་གྱུར་ཅིག །༈ མཚུངས་མེད་བླ་མ་,རྫོགས་པའི་སངས་རྒྱས་དེ། །འབྲལ་མེད་སྙིང་གི་པདྨོར་རྟག་བཞུགས་ནས། །ཆོས་མེད་དྲེད་,པོའི་བློ་སྣ་ཆོས་ལ་བསྒྱུར། །བསམ་དོན་མཐའ་རུ་ཕྱིན་པར་བྱིན་གྱིས་རློབས། །རང་,མགོ་མི་ཐོན་གཞན་མགོ་འདོན་པར་རློམ། །རང་རྒྱུད་མ་གྲོལ་གཞན་རྒྱུད་གྲོལ་,དུ་རེ། །རང་ལ་མི་བསམ་རོ་མགོར་ཅ་ཅོ་སྒྲོགས། །རྨོངས་པ་ཁྱོད་ལ་སྙིང་
P000010_v001_00437,ནས་གྲོས་ཤིག་འདེབས། །རྙེད་དཀའ་དོན་ཆེན་ཡིད་བཞིན་ནོར་འདྲའི་རྟེན། །སྔོན་བསགས་བཟང་,པོས་ལན་གཅིག་རྙེད་གྱུར་ཀྱང༌། །དོན་མེད་རྣམ་གཡེང་འཁྲུལ་བའི་དགྲ་ལ་,བྱིན། །འཆི་ཁར་ལག་སྟོང་འགྲོ་བ་མི་ཤེས་སམ། །ཚེ་ནི་མི་རྟག་གློག་དང་,སྤྲིན་བཞིན་གཡོ། །ལང་ཚོ་མི་རྟག་རྒ་ནའི་ཆད་པས་བཅོམ། །ཕུ་ཤི་མདའ་ཤིའི་,གནས་ཚུལ་ཡ་ང་དེ། །རང་ལ་བརྡ་སྟོན་ཡིན་པ་མི་ཤེས་སམ། །ལས་ནི་,ཀུན་བྱེད་རི་མོ་མཁན་དང་འདྲ། །འཁོར་འདས་བདེ་སྡུག་ཐམས་ཅད་ཁོ་ཡི་,འཕྲུལ། །ཕྱོགས་ཙམ་ཤེས་ཚེ་ལག་ལེན་འཆོལ་བ་ནི། །གླེན་པས་བཙན་དུག་ཟ་འདྲར་
P000010_v001_00438,མི་ཤེས་སམ། །ཁམས་གསུམ་འཁོར་བ་མེ་འོབས་སྲིན་གླིང་འདྲ། །བདེ་བར་སྣང་ཀུན་,འགྱུར་དང་འདུ་བྱེད་རྒྱུ། །འདི་ལ་ཞེན་པས་ཐར་ལམ་སྒོ་མོ་འགགས། །བློ་གྲོས་,ཕྱུགས་ལས་བླུན་པ་མི་ཤེས་སམ། །སྲིད་པ་འདི་ན་ཡིད་བརྟན་རུང་བ་,སུ། །སྐྱོན་མེད་ཡོན་ཏན་ཀུན་རྫོགས་སངས་རྒྱས་ཉིད། །དེས་བསྟན་ཆོས་དང་དེ་སྒྲུབ་,དགེ་འདུན་ཏེ། །ནམ་ཡང་མི་བསླུ་གཏན་སྐྱབས་ཤེས་པར་བྱོས། །ཡོན་ཏན་ཀུན་གྱི་,གཞི་རྟེན་མཚུངས་པ་མེད༑ ༑རྒྱན་རྣམས་ཀུན་གྱི་ནང་ན་རྒྱན་གྱི་མཆོག །དམ་པས་,བསྔགས་ཤིང་ཀུན་གྱིས་བཀུར་བའི་གནས། །དྲི་མེད་ཚུལ་ཁྲིམས་ཉིད་ལས་གཞན་དུ་
P000010_v001_00439,ཅི། །མཐའ་ཡས་འགྲོ་ཀུན་ཕ་མའི་རང་བཞིན་ལ། །བྱམས་དང་སྙིང་རྗེས་ཕན་པ་,མི་སྒྲུབ་པའི། །ཞི་བདེར་གཞོལ་བའང་དམ་པས་སྨད་པའི་གནས། །དེ་སླད་བྱང་ཆུབ་,སེམས་ཀྱི་ཕ་མཁར་ཟུང། །གཞན་ཕན་བསམ་སྦྱོར་རྒྱུད་ལ་མི་ལྡན་ན། །ཇི་ལྟར་,བྱས་ཀྱང་ཐེག་ཆེན་དོན་ལས་རིང༌། །རྣམ་མཁྱེན་འབྲས་བུ་དེ་དང་མཛའ་,བ་མིན། །དེ་ཕྱིར་འདི་ལ་རྟག་ཏུ་བརྩོན་པར་རིགས། །གསང་སྔགས་ལམ་གྱི་རྩ་,བ་སྨིན་བྱེད་དབང༌། །དེའི་སྲོག་དམ་ཚིག་ལ་ཐུག་ཁེ་ཉེན་ཆེ། །འགྲོ་ས་,གཉིས་ལས་གསུམ་པ་མེད་པར་གསུངས། །དེ་ཕྱིར་འདི་ལ་རྟག་ཏུ་བག་ཡོད་
P000010_v001_00440,བྱོས། །ངེས་འབྱུང་མ་སྐྱེས་སོ་ཐར་འདྲ་ཅོག་ཡིན། །གཞན་ཕན་མ་འབྱོངས་བྱང་སེམས་,ཁ་སྦྱང་དངོས། །རིམ་གཉིས་མི་བསྒོམ་སྔགས་པ་གཟུགས་བརྙན་ཙམ། །རང་མགོ་རང་གིས་,མ་བསྐོར་བསམ་གཞིག་ཐོངས། །བསླབ་ཤེས་ཉོན་མོངས་གཉེན་པོར་མ་སོང་ན། །བཤལ་སྨན་,དུག་ཏུ་སོང་འདྲ་གསོ་བར་དཀའ། །གང་ཤེས་རང་གི་རྒྱུད་ལ་མ་སྦྱར་,ན། །ནེ་ཙོའི་འདོན་པ་འདྲ་སྟེ་སུ་ལ་ཅི། །འཆི་དུས་ཕན་པའི་ཆོས་ཤིག་,མ་འགྲུབ་ན། །ཇི་ལྟར་བྱས་ཀྱང་ཕན་པ་འདུག་གམ་སོམས། །རང་གི་རང་བསླུ་,མ་བྱེད་མདོ་མེད་པོ། །ད་ནི་མཛུབ་མོ་ནང་དུ་ཁུག་དང་ཀྱེ། །རང་སྐྱོན་
P000010_v001_00441,རི་བོ་ཙམ་ཡང་ཁོག་ཏུ་སྦས། །གཞན་སྐྱོན་ཏིལ་འབྲུ་ཙམ་ལའང་འཕྱ་ཞིང་,སྨོད། །ལོག་འཚོ་རི་ཙམ་ཟོས་ཀྱང་ངོམས་པ་མེད། །འདི་འདྲའི་སྤྱོད་པས་ཕན་པ་,འདུག་གམ་སོམས། །མ་བསམས་མ་བསམས་ཕྱི་ཚིས་གྲབ་མ་བསམ། །མ་བྱེད་མ་བྱེད་,འཁྲུལ་བའི་ལས་མ་བྱེད། །མ་ཡེངས་མ་ཡེངས་རང་སེམས་གཏན་ལ་ཕོབས། །མ་བཅོས་,མ་བཅོས་གཉུག་མའི་རང་འགྲོས་སྐྱོངས། །འཇིག་རྟེན་འདི་ན་ཁྱོད་ལས་དམན་པ་,སུ། །ལུགས་གཉིས་བྱ་གཞག་ཁྱོད་འདྲའི་ཡུལ་མ་ཡིན། །རང་མཐོང་མ་ཆེ་ཁ་རོག་,ཉོལ་མཛོད་ཅིག །འདི་ནི་རང་གི་རང་ལ་གདམས་པ་སྟེ། །འདི་ལ་ཉན་ན་
P000010_v001_00442,སེམས་ཁྱོད་དགེ་བར་འགྱུར། །ཞེས་པའང་རྨོངས་པ་པད་རྣམ་གྱིས་སྒྲོན་མེའི་ངོགས་,སུ་བྲིས་པ་དགེ།༄༅། །ཕ་བླ་མའི་ཞབས་ཏོག་དེ་ཡིས་འགྲུབ།ན་མོ་གུ་རུ། རྗེ་,རྫོགས་པའི་སངས་རྒྱས་མི་གཟུགས་ཅན། །མཚན་ཐོས་པ་དོན་ལྡན་རྒྱལ་བའི་སྲས། །མགོན་,ཐུབ་པས་ལུང་བསྟན་རིན་པོ་ཆེ། །མི་བདག་གི་སྤྱི་བོའི་རྒྱན་བཞུགས་ནས། །ཚེ་,བློ་ཡིས་ཐོངས་བར་བྱིན་གྱིས་རློབས། །ཀྱེ་ཉོན་དང་སྤྲང་པོ་མདོ་མེད་པོ། །ཁྱོད་,རང་སེམས་འཛུབ་མོ་ནང་དུ་ཁུག །དུས་ད་ལྟ་ཤི་ན་གདེང་ཅི་ཡོད། །སེམས་,བློ་བདེ་ཚགས་སུ་ཚུད་དམ་ཅི། །བདུད་རྟག་འཛིན་འགོང་པོ་ཕུག་ཏུ་ཞུགས། །དགྲ་
P000010_v001_00443,ཆོས་བརྒྱད་ཞེན་པས་མཐའ་ནས་བསྐོར། །ལས་ཟིན་མེད་བྱ་བས་རྟག་ཏུ་བྲེལ། །ཚེ་,དོན་མེད་ཟད་པ་མ་ཚོར་རམ༑ ༑ཕྱི་ནམ་ཟླ་དུས་བཞིའི་འགྱུར་ལྡོག་དང༌,། །ནང་དགྲ་གཉེན་བར་མའི་འཆི་ལུགས་དང༌༑ ༑བར་ལུས་སེམས་མི་བརྟན་གཡོ་,བའི་ཚུལ། །འདི་གསུམ་ལ་ལྟོས་དང་བློ་དྲེད་པོ། །མགོན་རྫོགས་པའི་སངས་རྒྱས་རིན་,པོ་ཆེས། །ཆོས་མི་རྟག་སྟོན་པའི་སློབ་དཔོན་བརྒྱ། །དུས་དེང་སང་མ་བོས་མགྲོན་,དུ་ཁུགས། །ཚུལ་འདི་ལ་སོམས་དང་བློ་ལད་པོ། །ཚེ་དགོང་ཀའི་ཉི་བཞིན་ཕར་,ཕར་འགྲོ། །དགྲ་འཆི་བདག་གྲིབ་སོ་ཚུར་ཚུར་འོང༌། །ལུས་རྒ་བའི་ཞགས་པས་
P000010_v001_00444,ཉིན་བཞིན་བསྡམས། །ཁྱོད་མ་མཐོང་ཅེ་རེ་ལོངས་སམ་ཅི། །ལས་འཇིག་རྟེན་བྱ་བཞག་,ཟིན་དུས་མེད། །དགྲ་འཆི་བ་ནམ་འོང་ཆ་མ་མཆིས། །དེ་བྱུང་ན་སུས་ཀྱང་,ཟློག་མི་ནུས༑ ༑ད་རང་ཚོད་ཟུང་དང་ཀླད་མེད་པོ། །སྤྱིར་སྐྱེས་པ་འདི་ཚོའི་,འཆི་ལུགས་ལ། །ལུས་སྒྱུ་མའི་གཡར་བོ་འདོར་འདོར་འདྲ། །རྒྱན་བྱི་དོར་བྱས་ཀྱང་,ཅུང་མ་ཕན། །ད་དོན་ཆེན་དགེ་ལ་བཀོལ་རེ་རན། །ཡོངས་འདུས་པ་འདི་ཚོའི་,འབྲལ་ལུགས་ལ། །གཉེན་མཛའ་གྲོགས་འདིས་ཀྱང་བསླུ་བསླུ་འདྲ། །གྲྭ་ཡོན་བདག་ཡོད་ཀྱང་,ཅུང་མ་ཕན། །ད་གཅིག་པུར་དབེན་པ་བརྟེན་རེ་རན། །དགོས་བསགས་པ་འདི་ཚོའི་
P000010_v001_00445,མཛད་ལུགས་ལ། །ནོར་ཟང་ཟིང་འདིས་ཀྱང་བསླུ་བསླུ་འདྲ། །རྒྱུ་ཟས་ནོར་ཡོད་ཀྱང་,ཅུང་མ་ཕན། །ད་བྱ་བཏང་ནོར་མེད་བྱེད་རེ་རན། །ཁོང་མཐོན་པོ་འདི་ཚོའི་,རྒུད་ལུགས་ལ། །སྟོབས་མངའ་ཐང་འདིས་ཀྱང་བསླུ་བསླུ་འདྲ། །དབང་ཁ་དྲག་འཛོམ་ཡང་,ཅུང་མ་ཕན། །ད་སྤྲང་པོ་དམན་ས་འཛིན་རེ་རན། །སྔོན་བརྩིགས་པ་འདི་ཚོའི་,འགྱེལ་ལུགས་ལ། །མཁར་ཁང་གཞིས་འདིས་ཀྱང་བསླུ་བསླུ་འདྲ། །གནས་བཀོད་པ་མཛེས་ཀྱང་,ཅུང་མ་ཕན། །ད་བྲག་ཕུག་རང་ཤོང་འཚོལ་རེ་རན། །རྗེ་གོང་མའི་གདན་ས་,ཆགས་སྡང་རྒྱུ། །ལས་ཇི་ལྟར་བྱས་ཀྱང་མགུ་དུས་མེད། །རང་མཁོས་བསྟུན་ཞབས་ཏོག་
P000010_v001_00446,དེ་ཙམ་ལགས། །ད་མདོ་མེད་རང་ཚོད་འཛིན་རེ་རན། །གཏམ་ངེས་མེད་བྲག་ཅའི་,རོལ་མོ་འདྲ། །ཚུལ་འདི་ལ་ཞེན་པ་བཅོལ་རེ་ཆུང༌། །གཞན་བསྟོད་ཀྱང་རུང་,ལ་སྨད་ཀྱང་རུང༌༑ ༑ད་རང་ཚོད་རང་གིས་འཛིན་རེ་རན། །ཆོས་བསླབ་ཤེས་,མཁས་པ་མ་ལགས་ཀྱང༌། །དོན་ཡིན་ལུགས་གནད་ཀྱི་མདོ་འགག་ཤེས། །འཕྲལ་བླ་,མ་གཞན་ནས་ཚོལ་མི་དགོས། །ད་གདམས་ངག་སེམས་ལ་བསྒོམ་རེ་རན། །ལས་བྱ་,བྱེད་གཟོབ་པ་མ་ལགས་ཀྱང༌། །དུས་ད་ལྟ་འབྱུང་བ་ཅུང་མ་གུད། །གྲོགས་,གྲྭ་བ་གཞན་ལ་རེ་མ་དགོས། །ད་ཉེ་གནས་རང་ལ་བཅོལ་རེ་རན། །ཕོ་
P000010_v001_00447,བསགས་པ་ཅན་ཞིག་མ་ལགས་ཀྱང༌། །སྐྱབས་དཀོན་མཆོག་གསུམ་གྱི་བཀའ་དྲིན་,གྱིས། །ཟས་ལུས་འཚོ་ཙམ་ནི་གང་ནས་རྙེད། །ད་ངོ་སྲུང་མཐུན་འཇུག་གཅོད་རེ་,རན། །ལུས་སྒྱུ་མའི་གཡར་པོ་ཅིས་ཀྱང་འདོར། །སེམས་གཉུག་མའི་གཤིས་ལ་གཞོམ་གཞིག་,བྲལ། །ཁོང་སྟོང་གསུམ་དགྲ་རུ་ལངས་ཀྱང་ཅི། །ད་རོ་སྙོམས་ལམ་དུ་ཁྱེར་རེ་,རན། །ནང་འཆི་བྲོད་ཀྱི་གདེང་ཚད་མ་རྙེད་ན། །ཕྱི་བདུན་ཚིག་གི་སྤྲོས་པ་,གཡེང་བའི་རྒྱུ། །ཁྱི་བཞིན་དུ་ཤི་ཡང་འགྱོད་པ་མེད། །ད་བློ་ཐག་རྦད་ཀྱིས་,བཅད་རེ་རན། །ཕ་དྲིན་ཆེན་བླ་མས་གནང་བ་ཐོབ། །ལས་ཟིན་མེད་འདི་ལ་
P000010_v001_00448,ཡིད་ཀྱང་ཆད། །སྐྱེ་སྤྲུལ་གྱི་རེ་བ་ཁོ་ཐག་ཆོད། །ད་ཕྱི་ཚིས་ཀྱི་སྤྲོས་,པ་དོར་རེ་རན། །རང་གཅིག་པུར་སྒྲུབ་པའི་ཉམས་ལེན་དེ། །སྔོན་མཁས་གྲུབ་ཡོངས་,ཀྱི་དཔའ་ཚུགས་ཡིན། །ཕ༵་བླ༵་མ༵འི་ཞབ༵ས་ཏོག༵་དེ༵་ཡི༵ས་འགྲུབ༵། །མགོན་སངས་རྒྱས་ཀྱི་,བསྟན་པ་དེ་ཡིས་ཟིན། །མ་འགྲོ་བའི་དྲིན་ལན་དེ་ཡིས་འཁོར། །རང་གཞན་གྱི་,དོན་གཉིས་དེ་ཡིས་འགྲུབ༑ ༑གཞན་སྤྲ་སྤྲོ་མང་པོ་ལས་རླུང་གྲོགས། །ད་ཁ་ཕོ་,དོན་ཐོག་འགེལ་རེ་རན། །ཚུལ་དེ་སྐད་སྤྲང་པོ་མདོ་མེད་པོ། །མིང་པདྨ་བི་,ཛར་འབོད་དེ་ཡིས། །རང་དྲན་པ་གསོ་བའི་གསོས་སུ་སྨྲས། །ད་སྨོན་པ་བཞིན་
P000010_v001_00449,དུ་འགྲུབ་གྱུར་ཅིག །༈ རྗེ་འགྲོ་བའི་འདྲེན་མཆོག་དྲིན་ཆེན་རྗེ། །མི་བདག་གི་སྤྱི་,བོའི་རྒྱན་བཞུགས་ནས༑ ༑དུས་འདི་ནས་བྱང་ཆུབ་སྙིང་པོའི་བར། །འབྲལ་མེད་དུ་སྨིན་,གྲོལ་བྱིན་རླབས་མཛོད། །སྔོན་བསོད་ནམས་བསགས་པའི་འབྲས་བུ་ཡིས། །དུས་ད་རེས་དལ་,འབྱོར་རྟེན་ཐོབ་ཀྱང༌། །དགྲ་འཆི་བདག་ཟེར་བའི་བརྩེ་མེད་འདིས། །དུས་ནམ་འཛིན་,མི་ཤེས་ཨ་ཙ་མ། །འདི་འབྱུང་བ་ཀུན་ལ་ཆ་ཡོད་ཀྱང༌། །རེས་མི་,འབྱུང་སྙམ་པའི་བློ་ངན་འདིས། །དུས་སྔོན་ཆད་བསླུས་པས་ཞེ་རེ་འགྱོད། །ད་ལོང་,མེད་བློ་སྣ་བསྟུངས་ན་ལེགས། །དོན་བྱ་བྱེད་ཆུ་ཡི་གཉེར་མ་འདྲ། །འདི་ཟིན་
P000010_v001_00450,པར་དཀའ་ལ་དོན་གོ་ཆུང༌། །དུས་དེ་རིང་ཤི་ན་བློ་གཏད་ཅི། །བློ་,ནང་དུ་ཁུག་དང་མདོ་མེད་པོ། །ཁྱོད་ཆོས་སྒོར་ཞུགས་ནས་ཇི་ཙམ་ལོན། །མདོ་,དོན་གྱི་འབྲས་བུ་ཅི་འགྲུབ་སོམས༑ ༑ཡིན་ལོ་དང་ཤེས་ལོས་མི་ཚེ་ཟད། །ད་,ཚེ་འཇུག་གང་ཤེས་རྒྱུད་ལ་སྦྱོར། །གཤིན་གསོན་གྱི་མགོ་སྐོར་དེ་ཙམ་ལགས། །ད་,རང་མགོ་རང་གིས་མ་བསྐོར་བར། །ནམ་བཞག་གི་གཏན་འདུན་སྒྲུབ་རེ་རན། །ཚེ་,སྒྲུབ་པ་མཉམ་པའི་དམ་བཅའ་འཚལ། །མིའི་ངོ་སྲུང་མཐུན་འཇུག་གཡེང་བའི་རྒྱུ། །ལས་,ཇི་ལྟར་བྱས་ཀྱང་མགུ་དུས་མེད། །གཏམ་བྲག་ཆའི་རོལ་མོས་སུ་ལ་ཅི། །རང་
P000010_v001_00451,སྣ་ཐག་མགོ་ལ་བཀྲི་རེ་རན། །རང་གར་འགྲོ་ངེས་བཟུང་མེད་བཞིན་དུ། །གཞན་,འདྲེན་སྟོན་རློམ་པ་གད་མོའི་གནས། །དོན་དེ་ཕྱིར་གཉིས་མགོ་མི་བསྐོར་བར༑ ༑ད་,འཆི་ཆོས་སྙིང་ནས་སྒྲུབ་ན་ལེགས། །རྗེ་རྒྱལ་བའི་བསྟན་པ་སྒྲུབ་པས་ཟིན། །མ་,འགྲོ་བའི་དོན་ཡང་སྒྲུབ་པས་འགྲུབ། །རང་འབྲེལ་བཅས་འགྲོ་ཀུན་སྒྲུབ་པས་འཚེངས། །དོན་,དེ་ལས་ཆེ་བ་གཞན་སུ་ཞིག །གཞན་སུ་མ་མགུ་ཡང་གློ་བ་བདེ། །ལས་,ཇི་ལྟར་གྱུར་ཀྱང་འགྱོད་པ་མེད། །ད་སྤྲང་པོས་སྐྱིད་སྡུག་དཀོན་མཆོག་མཁྱེན། །སྤྲང་,རི་ཁྲོད་ཟིན་པར་བྱིན་གྱིས་རློབས། །༄༅། །ཁ་བཤད་སྐམ་པོ་ཙམ་གྱིས་ས་ལམ་
P000010_v001_00452,ནི་མི་བགྲོད།ཀ་དག་དགོངས་པའི་བཙན་ས་ཟིན་པ་ཞིག་མེད་ན། །ཁ༵་བཤ༵ད་,སྐམ༵་པོ༵་ཙ༵མ་གྱི༵ས་ས༵་ལ༵མ་ནི༵་མི༵་བགྲོད༵། །ག་ལེར་བསམ་གཏན་མལ་ན་,སྒོ་གསུམ་ནི་ལྷོད་ལྷོད། །ང་ཅག་མ་བཅོས་གཉུག་མའི་རང་འགྲོས་དེ་སྐྱོངས་,ཨ། །ཅ་ག་དཀོར་ནོར་ལོངས་སྤྱོད་ཇི་ཙམ་ཞིག་འབྱོར་ཡང༌། །ཆ་ཙམ་འཆི་,བའི་ནང་པར་ཁྱེར་རྒྱུ་ནི་མི་འདུག །ཇ་དངུལ་ནོར་གྱི་བསྲུང་བསྲེལ་སྡུག་,འབད་དེས་ཅི་བྱ། །ཉ་ར་བྱེད་རྒྱུ་འཕགས་པའི་ནོར་བདུན་འདི་བཟང་ཨ། །ཏ་,ལའི་ནགས་སོགས་དབེན་པའི་རི་བོ་ལ་སྡོད་རུང༌། །ཐ་མལ་སྐྱེ་བོའི་
P000010_v001_00453,གྲོང་སོགས་གང་ཞིག་ཏུ་རྒྱུ་ཡང༌། །ད་ཙམ་འཆི་བ་འོང་སྙམ་བློ་,སྣ་དེ་བསྟུང་འཚལ། །ན་སོ་རྒས་བཞིན་ཆོས་དྲེད་མ་སོང་བར་གཅེས་ཨ། །པ་,སངས་ལྟར་དཀར་གཞན་ཕན་ལྷག་བསམ་འདི་མེད་ན། །ཕ་རོལ་ཕྱིན་པའི་གཞུང་,ལམ་གང་ཞིག་གིས་བགྲོད་ནུས། །བ་གླང་ལྟ་བུར་རྨོངས་པའི་མ་རྒན་གྱི་,འགྲོ་བ། །མ་ལུས་བྱམས་དང་སྙིང་རྗེས་འབྲལ་མེད་དུ་སྐྱོངས་ཨ། །ཙ་ར་ཀ་,སོགས་གཞུང་མང་འཚོལ་བ་ལ་མ་བྲེལ། །ཚ་ཞང་གཉེན་གྲོགས་སྲིད་སྡེའི་ངོ་,སྲུང་དེ་བོར་ལ། །ཛ་ལང་གདུག་པ་རང་སེམས་གྱོང་པོ་འདི་འདུལ་སླད། །ཝ་
P000010_v001_00454,ཆུའི་རྒྱུན་ལྟར་དྲན་ཤེས་འབྲལ་མེད་དུ་བསྟེན་ཨ། །ཞྭ་གོས་མཆོད་ཆས་ངོམ་,པའི་ཨོ་ཟོབ་དེས་ཅི་བྱེད། །ཟ་ཆོག་རྙེད་ཚོལ་དཔེ་གྲལ་འགྲིམ་འགྲིམ་ནི་,འགྲིམ་སོང༌། །འ་འུར་ཆོས་བརྒྱད་ཞེན་པའི་འཆིང་ཐག་དེ་ཆོད་ལ། །ཡ་མཚན་,སྒྲུབ་བརྒྱུད་གོང་མའི་རྣམ་ཐར་དེ་སྙོགས་ཨ། །ར་མ་ཎ་སོགས་འདོད་པའི་,ཁོལ་པོ་ལ་འཕྱན་རྣམས། །ལ་ལུང་འགྲོད་པའི་དཀའ་སྤྱད་ངལ་དུབ་ལ་ལྟོས་,ལ། །ཤ་ཁྲག་འོད་སྐུར་གྲོལ་བའི་ཟབ་ཁྱད་ཀྱི་ཉེ་ལམ། །ས་ལམ་ཆིག་ཆོད་,རྫོགས་ཆེན་ཨ་ཏི་དེ་སྒོམས་ཨ༑ ༑ཧ་ཅང་བྱ་བྱེད་མ་མང་རང་མདོ་
P000010_v001_00455,ནི་འཆོར་ཉེན། །ཨ་ཏི་ཁྲེགས་ཆོད་ཡེ་བབས་སོར་བཞག་གི་ངང་དུ། །བྱས་ཆོས་,གྲུབ་མཐའི་ཞེན་རྟོག་རྗེས་མེད་དུ་སངས་པའི། །བྱ་བྲལ་བློ་བདེའི་རྒྱལ་ས་,ཟིན་པ་ཞིག་མཛོད་ཨ། །༄༅། །རྗེ་འཁོར་འདས་ཆོས་ཀུན་རོ་མཉམ་དུ་གཟིགས་པའི། །ཕ་,དྲིན་ཆེན་བླ་མའི་ཞབས་པད་ལ་འདུད་དོ། །བུ་དྲེད་པོའི་བློ་སྣ་བཙན་,ཐབས་སུ་བསྟུངས་ནས། །ཚེ་བློ་ཡིས་ཐོངས་པར་བྱིན་གྱིས་རང་རློབས་ཤོག །སྤྱིར་རྙེད་,དཀའ་དོན་ཆེན་དལ་འབྱོར་གྱི་རྟེན་མཆོག །སྔོན་བསོད་ནམས་མཐུ་ཡིས་ལན་གཅིག་,ཏུ་ཐོབ་ཀྱང༌། །ད་མ་ཚོར་ངང་དུ་མི་ཚེ་ནི་ཟད་ཟིན། །དུས་དེ་
P000010_v001_00456,རིང་འཆི་ན་ཅི་ཙུག་རང་བྱེད་ཨང༌། །ཆུང་བྱིས་པའི་གནས་སྐབས་གཞན་,དབང་ལ་བསྙད་བསྙད། །ལུས་དར་ལ་བབ་ཚེ་འདོད་ཡོན་གྱི་ཁོལ་པོ། །ལས་ཟིན་,མེད་རྣམ་གཡེང་ཆུ་རིས་ལ་ཞེན་བཞིན། །འཕྲལ་ངོ་མེད་ཚེ་གང་སྤྲང་འཁྱམས་,ལ་གཡེང་སོང༌། །རྗེ་གོང་མའི་གདན་ས་ཆགས་སྡང་གི་རུ་མ། །ཚུལ་ཇི་,ལྟར་བྱས་རུང་ཟིན་ཟིན་ནི་མི་འདྲ། །རྗེ་དྲིན་ཆེན་བླ་མས་བཀའ་གནང་,ནི་ཐོབ་ཟིན། །ད་རང་སྡུག་རང་གིས་ཉོ་དོན་རང་མི་འདུག །གཞན་སུ་མ་,མགུ་ཡང་ལྷག་བསམ་ནི་བསྐྱེད་ཡོད། །དུས་དེང་སང་སྙིགས་ལྔའི་རང་མཚན་དེ་
P000010_v001_00457,བདོ་བས༑ ༑ཆོས་མི་རྟག་སྟོན་པའི་སློབ་དཔོན་ནི་བརྒྱ་ཕྲག །དུས་ན་མར་འབྱོར་,འདི་ཨེ་གོ་དང་ཨེ་རིག །བློ་ལང་ཤོར་པོ་ཁྱོད་མནོ་བསམ་རེ་བཏང་,རན། །དགྲ་འཆི་བདག་ཟེར་བའི་འཇིགས་རྔམ་གྱི་དཔུང་འདིས། །དུས་སྔོན་ཆད་དགྲ་གཉེན་,ཕྱེས་པ་ནི་མི་འདུག །མི་ཐམས་ཅད་དབང་མེད་གསོད་ཚུལ་འདི་མཐོང་བཞིན། །ཁྱོད་,སོས་དལ་སྡོད་པ་ཕྱུགས་ལས་ཀྱང་བླུན་ཨང༌། །དུས་ད་ནང་དགྲ་འདུལ་,གཉེན་སྐྱོང་གི་ཕོ་རྒོད། །དགུང་དོ་ནུབ་ཕུང་པོ་བྱ་ཁྱི་ཡི་ཚོགས་འཁོར། །ཚེ་,ངེས་མེད་སྟོན་པའི་སློབ་དཔོན་དུ་ཕེབས་བྱུང༌། །ད་འཆི་བྲོད་གདམས་པའི་
P000010_v001_00458,ལམ་རྒྱགས་ཞིག་སྒྲུབ་རན། །སྔོན་ལྷན་ཅིག་འཚོགས་པའི་གྲ་འཁོར་དང་གཉེན་གྲོགས། །དུས་,ད་ལྟ་ཕལ་ཆེར་གར་ཡོད་ཀྱང་མི་ཤེས། །འདི་འདུས་མཐའ་འབྲལ་བའི་བརྡ་,ཆོས་སུ་གདའ་བས། །རང་གཅིག་པུ་དབེན་གནས་རི་ཁྲོད་དེ་འགྲིམ་རན། །དུས་ཡུན་,རིང་སྒྲུབ་པའི་ཟས་ནོར་དང་ལོངས་སྤྱོད། །རང་ཕུང་ལ་སྦྱོར་བའི་གཤེད་མ་,ཡི་དགའ་སྟོན། །འདི་བསགས་མཐའ་འཛད་པའི་བརྡ་སྟོན་དུ་འདུག་པས། །ད་སྒྱུ་མའི་,ནོར་ལ་ཞེན་པ་དེ་གཏོང་རན། །སྔོན་དཔལ་འབྱོར་རྒྱས་པའི་གྲོང་ཡུལ་དང་,དགོན་སྡེ། །དུས་དེང་སང་གྱང་རལ་ཕུག་རོན་གྱི་གནས་ཚང༌། །འདི་བརྩིགས་མཐའ་
P000010_v001_00459,འགྱེལ་བའི་བྱ་གཏོང་དུ་འདུག་པས། །ད་ཞེན་མེད་བྲག་ཕུག་འགྲིམ་རན་དུ་,གདའོ། །ཁོང་ཆེན་པོས་བཀུར་ཞིང་མངའ་ཐང་གིས་དྲེགས་རྣམས། །དུས་དེང་སང་ས་མཐར་,འཁྱམས་ཚུལ་དེ་མཐོང་བས། །འདི་མཐོ་མཐའ་ལྟུང་བའི་བརྡ་སྟོན་དུ་ཕེབས་བྱུང༌,། །སྤྲང་ཉམ་ཆུང་གད་ཕུག་སྙོག་རན་དུ་གདའོ། །ལར་འཆི་བ་བཟློག་མེད་བཙན་,ཐབས་སུ་བྱུང་ཚེ། །མཁར་བཙན་ཡང་ཡུད་ཙམ་སྡོད་དབང་ནི་མི་འདུག །ནོར་འབྱོར་,པ་ཡོད་ཀྱང་ཁྱེར་ས་ནི་མི་འདུག །གྲོགས་བློ་མཐུན་མང་ཡང་འགྲོགས་དབང་,ནི་མི་འདུག །འཁོར་གྲྭ་སློབ་ཡོད་ཀྱང་ཁྲིད་རྒྱུ་ནི་མི་འདུག །སྟོབས་ཁ་དྲག་
P000010_v001_00460,འཛོམས་ཀྱང་ཡུད་ཙམ་ནི་མི་བཟློག༑ བློ་ཤེས་རྒྱ་ཆེ་ཡང་མགོ་བསྐོར་ནི་,མི་བཏུབ། །གཏམ་སྨྲ་ལྕེ་བདེ་ཡང་ཤགས་ཁ་ནི་མི་ཐེབས། །རང་གཅེས་པའི་ལུས་,ཀྱང་བསྐྱུར་དགོས་སུ་འདུག་ན། །ཚེ་འདིར་སྣང་འཆིང་བའི་ཞགས་པ་དེས་ཅི་,བྱ། །བློ་རང་ཚོད་རང་གིས་ཟིན་པ་ཞིག་མེད་ཕྱིན། །གཞན་ཚོད་འཛིན་མཁན་པོ་,སུ་ཡང་ནི་མི་འདུག །སྐྱབས་དཀོན་མཆོག་མ་གཏོགས་འཇིག་རྟེན་གྱི་ཁ་དྲག །སུ་,གང་ལའང་ཡིད་རྟོན་མེད་པ་དེ་གོ་བྱུང༌། །དུས་ད་ནི་ཚེ་མཇུག་,སྟོན་ཉི་ཙམ་འདི་ལ། །ནམ་གཏན་དུ་ཕན་པའི་ལྷ་ཆོས་ཤིག་སྒྲུབ་གཏོང༌
P000010_v001_00461,། །གཏམ་ངོ་དགའི་བསླུ་བྲིད་བྲག་ཆ་ཡི་རོལ་མོ༑ ༑འདིས་སྔོན་ཆད་དོན་མེད་,བསླུས་བསླུས་དེ་ཨེ་དྲན། །ད་གཞན་ཟེར་ཁ་ལ་ཉན་ཚོད་རང་མི་འདུག །རང་,སྣ་ཐག་རང་གི་མགོ་ལ་རང་དཀྲི་རན། །ཕ་གྲུབ་བརྒྱའི་གཤེགས་ཤུལ་ངོ་,མཚར་གྱི་དབེན་རི། །རྩོད་འདུ་འཛིའི་ཡོངས་བཏང་བྲག་རི་ཡི་བ་གམ། །རང་ཅི་,བདེར་སྤྱོད་པའི་དགའ་བ་དེས་ཆོག་པ། །མིའི་ངོ་བསྲུང་མཐུན་འཇུག་རེ་དོགས་,དེས་ཅི་བྱ། །རང་རྒྱུད་ལ་མ་སྦྱར་གཞན་དོན་གྱི་འདྲ་ཅོག །འཕྲལ་ལྟོ་འགྲང་,ཙམ་ལས་གཏན་འདུན་ནི་གཡེལ་འདུག༑ དོན་གཉིས་མགོ་བསྐོར་བའི་བཟང་བརྫུན་འདི་
P000010_v001_00462,བོར་ལ། །ད་རང་རྒྱུད་གྱོང་པོ་ཅི་ཐུལ་ལ་འབད་རན། །དུས་ནམ་ཞིག་རང་,རྒྱུད་ཐ་རེངས་རིངའདི་ཐུལ་ནས། །ལམ་རིམ་གཉིས་སྙེ་མ་འབྲས་བཟང་དུ་སྨིན་,ན། །མ་འགྲོ་དྲུག་ཡོངས་ལ་ཕངས་མེད་དུ་ལོས་འགྱེད། །འདི་རྒྱལ་སྲས་སྤྱོད་པའི་,གཞུང་ལམ་ཞིག་ལགས་སྙམ། །ཕ་ཐུགས་རྗེས་གཟིགས་ཤིག་དྲིན་ཆེན་གྱི་བླ་མ། །རྒྱུད་,སྨིན་གྲོལ་མཛོད་ཅིག་རྒྱལ་ཀུན་གྱི་སྤྱི་གཟུགས། །བློ་ཆོས་བརྒྱད་འཆིང་བ་ལ་,འུར་དུ་ཁྲོལ་ལ། །དོན་ཡིད་བཞིན་འགྲུབ་པའི་བྱིན་རླབས་ཤིག་སྩོལ་ཅིག །ཅེས་པའང་,བི་ཛ་ཡས་ངེས་པར་འབྱུང་བའི་བློས་བརྗོད་པ་དོན་དང་ལྡན་པར་
P000010_v001_00463,གྱུར་ཅིག། །།༄༅། །འདྲིས་པའི་གྲོགས་པོ་རྣམས་ལ་གཏམ་འདི་གླེང༌།མཚུངས་མེད་བླ་མའི་,ཞབས་ལ་ཕྱག་བྱས་ནས། །འདྲིས༵་པ༵འི་གྲོག༵ས་པོ༵་རྣམ༵ས་ལ༵་གཏམ༵་འ༵དི་གླེང༵༌། །དེང་,སང་སྙིགས་མ་ལྔ་ཡི་མཐར་ཐུག་པས། །རང་གཞན་སུ་ལའང་བདེ་བའི་གོ་,སྐབས་ཉུང༌། །ཚེ་འདི་མི་རྟག་རླུང་གསེབ་མར་མེ་བཞིན། །དཔལ་འབྱོར་གཡོ་བ་,ཆུ་ཡི་ཆུ་བུར་འདྲ། །ཡིད་བརྟན་རུང་བ་སུ་ཡང་མ་མཆིས་པས། །དོན་ཆེན་,དམ་ཆོས་སྒྲུབ་ན་མི་འཐད་དམ། །རིགས་གཟུགས་མངའ་ཐང་འཁོར་འབངས་ལྟ་ཅི་,སྟེ། །ཐ་ན་གཅེས་པར་བསྐྱངས་པའི་ལུས་འདི་ཡང༌། །ཤུལ་དུ་བསྐྱུར་ནས་གཅིག་
P000010_v001_00464,པུར་འགྲོ་དགོས་ན། །དེ་དུས་ཕན་པ་དམ་པའི་ཆོས་ལས་སུ། །ན་སོ་རྒས་,ནས་ཆོས་ལ་བརྩོན་སྙམ་ཡང༌། །བྱ་སྙམ་ངང་དུ་མི་ཚེ་ཟད་པ་,མང༌། །འཆི་ཁར་བྲང་ལག་འཐབ་ཚེ་འགྱོད་ཀྱང་འཕྱིས། །དེ་བས་ད་ལྟ་ཉིད་,དུ་བརྩོན་པར་རིགས། །ཚེ་འདིའི་ལྟོ་གོས་ཕྱིད་ཙམ་སུ་ལའང་ཡོད། །གཏན་གྱི་འདུན་,མ་ལེགས་ཉེས་ད་རེས་ཡིན། །ད་ལྟའི་རྟེན་འདིར་གཏན་འདུན་མ་འགྲུབ་ན། །ཕྱིས་,ནས་འདི་འདྲའི་འབྱོར་པ་རྙེད་པར་དཀའ། །སངས་རྒྱས་བསྟན་པའི་ཉི་མ་ནུབ་,ལ་ཉེ། །བསྟན་འཛིན་མཆོག་རྣམས་ཕལ་ཆེར་ཞི་ལ་མནལ། །ལོག་སྤྱོད་གདུག་པའི་མུན་
P000010_v001_00465,པས་ཕྱོགས་ཀུན་ཁྱབ། །འདི་འདྲའི་དུས་སུ་སྐྱོ་བ་མི་འཕེལ་ལམ། །བསམ་པ་བཟང་,ན་ས་དང་ལམ་ཡང་དགེ། །རང་བཞིན་དྲང་ན་དཀར་ཕྱོགས་ལྷ་ཡང་མགུ། །དམ་,ཚིག་གཙང་ན་འདི་ཕྱིའི་འདོད་དོན་འགྲུབ། །ཆོས་དང་བསྟུན་ན་ནམ་ཡང་སྐྱིད་,པར་ངེས། །འུ་ཅག་སྟོན་པ་གཅིག་གི་རྗེས་འཇུག་ལ། །ང་ཁྱོད་ཕྱོགས་རིས་བཙད་,པས་ཅི་ཞིག་བྱ། །ཀུན་ལ་ལྷག་པའི་བསམ་པ་མ་དོར་ན། །དེས་ནི་དུས་,རྣམས་ཀུན་ཏུ་དགེ་བར་འགྱུར། །དེང་སང་ཐུབ་བསྟན་ངེས་པར་འཇིག་ཉེའི་ཚེ། །ཉིན་,མཚན་གཅིག་ཙམ་བསླབ་པ་སྲུང་བ་དང༌། །ཚིག་བཅད་གཅིག་ཙམ་ཉན་བཤད་
P000010_v001_00466,བསྒོམ་པ་ཡི༑ ༑བསོད་ནམས་དཔག་མེད་ཐུབ་པ་མཆོག་དེས་གསུངས། །སྐྱོབ་པ་དེ་ཡིས་,གྲངས་མེད་བསྐལ་པ་རུ། །སྐུ་སྲོག་བྱེ་བ་བཏང་ནས་བཙལ་བའི་ཆོས། །ཡུ་བུའི་,དོན་དུ་ཅི་དགར་སྩལ་པའི་དྲིན། །ཚུལ་བཞིན་ཐོས་བསམ་སྒོམ་ལས་གཞན་གྱིས་,མིན། །ཐོག་མེད་དུས་ནས་དྲིན་གྱིས་བསྐྱངས་པའི་མ། །སྡུག་བསྔལ་སྲིད་པའི་བཙོན་རར་,ཉམ་ཐག་པ། །གདོན་པའི་ཐབས་ཀྱང་དེ་ལས་གཞན་མེད་ན། །ཅི་ཡི་སླད་དུ་,བརྩོན་པས་འབད་མི་བྱེད། །དེ་བས་ད་ལྟ་རང་དབང་རང་ལ་ཡོད། །དགེ་སྡིག་,རྣམ་དབྱེ་ཅུང་ཟད་ཤེས་དུས་འདིར། །འཆི་ལ་མི་འགྱོད་ཙམ་རེ་མ་བྱུང་
P000010_v001_00467,ན། །འདི་ལས་བསླུས་པ་མེད་དོ་གྲོགས་པོ་དག །ཚིག་འདི་གོ་བར་གདའ་ཡི་,རྡོ་རྗེའི་མཆེད། །དོན་འདི་ཡིད་ལ་སྐོར་ཅིག་དགེ་བའི་གྲོགས། །གྲོས་འདི་སྙིང་ནས་,ཡིན་གྱི་ཐུགས་ལ་ཕུལ། །དགེ་བས་དོན་གཉིས་མཐར་ཕྱིན་བཀྲ་ཤིས་ཤོག །ཅེས་པའང་,རྒན་པོ་བི་ཛ་ཡས་སོ། །༄༅། །ཐུབ་པས་ལུང་བསྟན་ཐུབ་བསྟན་ཡོངས་ཀྱི་གཉེན། །ཐུབ་,དབང་གཉིས་པ་བློ་གྲོས་མཐའ་ཡས་ཞབས། །འབྲལ་མེད་ཚངས་གནས་རྒྱན་དུ་རྟག་,བཞུགས་ནས། །འགྲོ་དྲུག་བློ་སྣ་ཆོས་ལ་བསྒྱུར་དུ་གསོལ། །ཀྱེ་ལགས་སྔོན་བསགས་ལེགས་,སྨོན་བཟང་པོའི་མཐུས༑ ༑ད་རེས་དལ་འབྱོར་ལན་གཅིག་རྙེད་དུས་འདིར། །སྙིང་ནས་བརྩོན་
P000010_v001_00468,པས་བྱང་ཆུབ་མ་བསྒྲུབས་ན། །ཕྱིས་ནས་འདི་འདྲའི་རྟེན་རྙེད་ཤིན་ཏུ་དཀའ། །སྲིད་,གསུམ་མི་རྟག་སྒྱུ་མའི་ལྡིང་ཁང་དུ། །འགྲོ་ཀུན་མི་རྟག་སྐྱེ་འཆིའི་འཁོར་,ལོ་འཁོར། །དགྲ་གཉེན་མི་རྟག་སྐད་ཅིག་འགྱུར་བའི་ཚུལ། །གཟིགས་དང་ངོ་མཚར་ལྟད་,མོ་མི་ཆེའམ། །མཐོ་ཡང་མི་རྟག་ཤིང་ཁའི་བྱེའུ་བཞིན། །འབྱོར་ཡང་མི་རྟག་རྩྭ་,རྩེའི་ཟིལ་བ་འདྲ། །མཛེས་ཀྱང་མི་རྟག་འཇའ་ཚོན་རི་མོ་དངོས། །སྐད་ཅིག་འགྱུར་,བའི་སྣང་ཚུལ་འདི་ལ་གཟིགས། །འདུས་ཀྱང་མི་རྟག་ཚོང་འདུས་མགྲོན་པོ་འདྲ། །བརྩེགས་,ཀྱང་མི་རྟག་སྒྱུ་མའི་ཐོ་ཡོར་དངོས། །ཀུན་ཀྱང་མི་རྟག་ངེས་འབྱུང་བསྐུལ་
P000010_v001_00469,བའི་གྲོགས། །དེ་ཕྱིར་སྙིང་ནས་སྐྱོ་བ་སྐྱེད་པར་རིགས། །སྐྱིད་སྡུག་མི་རྟག་སྐད་,ཅིག་སྐད་ཅིག་འགྱུར། །མི་ཚེའི་ཉི་མ་ཡུད་ཙམ་ཡུད་ཙམ་འགྲོ །བར་ཆད་རྐྱེན་,གེགས་གློ་བུར་གློ་བུར་ལྡང༌། །འཆི་བདག་བདུད་པོ་ཇེ་ཉེ་ཇེ་ཉེར་,འོངས། །ལང་ཚོའི་མེ་ཏོག་མགུལ་རྒྱན་ཕལ་ཆེར་རྙིང༌། །རྒ་བའི་ཞགས་པས་མ་,ཚོར་ངང་དུ་ཟིན། །སོ་དཀར་གཞོན་པའི་མི་ཚེ་ཡད་ཡུད་སོང༌། །ད་ནི་,འཆི་ཆོས་སྙིང་ནས་སྒྲུབ་ན་འཐད། །དང་པོ་མ་ལས་སྐྱེས་ནས་ཇི་ཙམ་,སོང༌། །བར་དུ་བསྟན་སྒོར་ཞུགས་ནས་གང་ཙམ་ཡིན། །གནད་དོན་སྙིང་པོར་རང་
P000010_v001_00470,ཉམས་ཇི་ལྟར་ལོན། །ད་ལྟ་ཤི་ན་གདེང་ཚད་ཅི་འདུག་གཟིགས། །འདིར་སྣང་བྱ་,བཞག་ཟིན་མེད་ཆུ་རིས་དངོས། །ཟིན་ཀྱང་དོན་ཆུང་མདང་གི་རྨི་ལམ་འདྲ། །བྱས་,པ་དོན་མེད་སྔ་མ་དེ་ཙམ་ལགས། །ད་ནི་རང་སེམས་མཛུབ་མོ་ནང་,དུ་ཁུག །སང་བྱེད་གནང་བྱེད་ཕྱི་ཚིས་གྲབ་ཤོམ་རྒྱུན། །དོ་ནུབ་འཆི་བདག་གཏུམ་,པོས་བཅད་གྱུར་ན། །ངུ་གདོང་ལྡངསམཆི་མའི་རྒྱང་གླུ་ལེན་བཞིན་དུ། །འཕྲང་རིང་བར་,དོར་འགྲིམས་ཚེ་འགྱོད་ཀྱང་ཕྱིས། །མང་ཡང་དཔའ་བའི་དཔུང་གིས་འཐབ་མི་ནུས། །བཙན་,ཡང་ཁེ་དྲག་ཤེད་ཀྱིས་རྒོལ་མི་གཏུབ། །འབྱོར་ཡང་ཟང་ཟིང་ནོར་གྱིས་བསླུ་
P000010_v001_00471,རྒྱུ་མེད། །མཁས་ཀྱང་སྨྲ་ལྕེ་བདེ་མོས་ཤགས་མི་ཐེབས། །མཛེས་ཀྱང་འཕྱོར་སྒེག་སྒྱུ་,ཡིས་སླུས་མིན་ལ། །མགྱོགས་ཀྱང་རྩལ་ལྡན་བང་གིས་བྲོས་སུ་མེད། །གཤིན་རྗེའི་ཁྲིམས་,ལ་ཕྱི་བཞག་གཏོང་མི་སྲིད། །མྱོང་འགྱུར་ལས་ཀུན་རང་རང་ཐོག་ཏུ་འབབ༑ ༑བྱས་,ཟིན་སྡིག་པའི་ཚོགས་རྣམས་སྐྱུར་དུ་མེད། །མ་བསགས་དགེ་བའི་དཔུང་དང་འཕྲད་,མི་སྲིད། །དཀར་ནག་ལྡེའུ་འདྲེན་ཚེ་སྒྱུ་མི་ཚུད། །དེ་ཕྱིར་སྙིང་ནས་སྙིང་ལ་,རི་མོ་བྲིས། །ཐོག་མེད་དུས་ནས་སྲིད་པར་ཉམས་ཉེས་པས། །ངུས་པའི་མཆི་མ་,ཆུ་བོ་བཞི་ལས་མང༌། །འདོད་ཕྱིར་བཅད་པའི་མགོ་དང་ཡན་ལག་གྲངས། །གཅིག་
P000010_v001_00472,ཏུ་བསྡུམས་ན་ལྷུན་པོའི་གཏོས་ལས་བརྒལ། །ད་དུང་རྟེན་འདིར་སྙིང་པོ་མ་,ལོན་ན། །འཇིག་རྟེན་ཕྱི་མཐའ་འདི་ཞེས་ཚད་བཟུང་བྲལ། །ངན་སོང་གསུམ་དུ་སྐྱེས་,ན་ཅི་ཙུག་བྱེད། །མི་སྐྱེའི་བློ་གདེང་ཅི་ཡོད་ལེགས་པར་སོམས། །བྱས་བྱས་མང་,ཡང་གནད་ཐོག་སྨིན་པ་དཀོན། །ཡིན་ཡིན་མང་ཡང་འཆི་ཁར་མི་འགྱོད་ཉུང༌,། །ཟབ་ཟབ་མང་ཡང་རང་རྒྱུད་འབྱོར་པ་དཀའ། །དེ་བས་གལ་གནད་གཅིག་ཏུ་,དྲིལ་ན་ལེགས། །ཚེ་འདིར་མི་སྒྲུབ་ཕྱི་མར་ཡིད་སྨོན་འཆའ། །རང་ཉམས་མི་ལེན་,གཞན་རྒྱུད་འགྲོལ་བར་རློམ། །མན་ངག་གནད་མེད་སྡུག་བཙིར་སྒོམ་དུ་རེ། །སྙིགས་དུས་
P000010_v001_00473,ཕལ་གྱི་ལད་མོ་མི་མཛད་འཚལ། །དལ་བ་རྙེད་ཀྱང་ལོག་ལྟས་མི་ཁོམ་,བྱེད། །དེ་བཞིན་རང་གཞན་འབྱོར་པ་ཕྲག་གཉིས་ཀྱི། །ཕྱི་མ་གཉིས་གཉིས་འདུ་འབྲལ་,བྱེད་སྲིད་པས། །རྒྱུན་དུ་རང་གི་རྒྱུད་ལ་བརྟག་པ་གལ། །དད་པ་མེད་ན་,ཆོས་དཀར་སྣང་སྒོ་འགག །ངེས་འབྱུང་མེད་ན་འཁོར་བ་ལས་མི་འཕགས། །སྙིང་རྗེ་,མེད་ན་ཐེག་ཆེན་སྐལ་བ་ཆད། །དེ་ཕྱིར་འདི་གསུམ་རྒྱུད་ལ་དྲིལ་བ་,གནད། །ཚུལ་ཁྲིམས་མེད་ན་ཡོན་ཏན་གཞི་རྟེན་སྟོང༌། །ཤེས་རབ་མེད་ན་ཆོས་,ཀྱི་གནད་མི་རྟོགས། །བརྩོན་འགྲུས་མེད་ན་ཅིས་ཀྱང་ཕན་མི་འགྱུར། །དེ་ཕྱིར་ཚུལ་
P000010_v001_00474,གནས་ཐོས་བསམ་སྒོམ་ལ་བརྩོན། །སོ་ཐར་ངོ་བོ་ངེས་པར་འབྱུང་བ་ཡིན། །བྱང་,སེམས་རྩ་བ་གཞན་ཕན་ལྷག་བསམ་ཡིན། །སྔགས་སྡོམ་སྙིང་པོ་ཁྱེར་སོ་གསུམ་,ལྡན་ཡིན། །སྡོམ་གསུམ་འགལ་མེད་གནད་དུ་དྲིལ་བ་གཅེས། །ལྟ་བ་གང་ཡང་སྤྲོས་,བྲལ་བློ་འདས་གཙོ། །སྒོམ་པ་གང་ཤར་ཞེན་འཛིན་མེད་པ་གཅེས། །སྤྱོད་པ་ཅི་,བྱེད་ཆོས་དང་མཐུན་པ་གལ། །ཀུན་ཀྱང་བདག་འཛིན་གཉེན་པོར་འགྲོ་བར་མཛོད། །མདོར་,ན་ངེས་འབྱུང་བྱང་ཆུབ་སེམས་ལྡན་པས། །བསྐྱེད་རྫོགས་བཟླས་སྒོམ་ཚོགས་གསོག་ཅི་,ནུས་འབུངས། །དེ་ཀུན་གཞན་དོན་རྫོགས་བྱང་ཆེན་པོར་བསྔོས། །ཚེ་གཅིག་ཉམས་ལེན་སྙིང་
P000010_v001_00475,པོ་དེ་རུ་འདུས། །དེ་སྐད་སྙིང་ནས་སྙིང་གི་གྲོགས་པོ་ལ། །སྙིང་གཏམ་སྙིང་,གི་དྭངས་མར་གདམས་པའི་མཐུས། །སྙིང་ནས་སྙིང་ལ་བརྩོན་པའི་གོ་བགོས་ཏེ། །སྙིང་,ཏིག་སྙིང་པོའི་དོན་ལ་གཞོལ་གྱུར་ཅིག །ཅེས་པའང་པདྨ་བི་ཛ་ཡས་བྲིས་,པ་དགེ།༈ ན་མོ་གུ་རུ་བྷྱཿ ཀ་ཡེ་གྲོགས་ཁྱོད་སྙིང་ནས་ཆོས་བཞེད་,ན། །ཁ་རག་སྒོམ་ཆུང་རྣམ་ཐར་སེམས་ལ་ཆོངས། །ག་ནས་བསམས་ཀྱང་ཕུང་ཀྲོལ་,ཀུན་གྱི་གཞི། །ང་བདག་གཟུང་འཛིན་ཉོན་མོངས་འདུལ་བ་གཅེས། །ཅ་ཅོའི་འཁྲུལ་གཏམ་,གཞན་སྐྱོན་རྗེས་ཟློས་སྤོངས། །ཆ་ལུགས་ཆོས་མཐུན་རྟག་པར་དམན་ས་ཟུང༌། །ཇ་
P000010_v001_00476,སོགས་འདོད་ལ་མ་གཡེངས་ཆོག་ཤེས་བརྟེན༑ ༑ཉ་རྒྱས་ཟླ་ལྟའི་ཡོན་ཏན་གོང་,འཕེལ་མཛོད། །ཏ་ལའི་ནགས་སོགས་དབེན་པར་རྟག་ཏུ་སྡོད། །ཐ་སྙད་ཚིག་རྗེས་མ་,འབྲངས་དོན་གནད་ཚོལ། །ད་ལྟ་ཤི་ན་གདེང་ཚད་ཅི་འདུག་སོམས། །ན་མར་ཆོས་,སྤྱོད་དགེ་སྦྱོར་ཡེངས་མེད་འབུངས། །པ་སངས་ལྟར་དཀར་ལྷག་བསམ་འགྲོ་ལ་སྐྱེད། །ཕ་,ཅིག་བླ་མའི་ཞལ་ལུང་སེམས་ལ་ཆོངས། །བ་རྒན་བཞིན་དུ་རོ་ཉལ་མ་,བྱེད་པར། །མ་རྣམས་གྲོལ་ཕྱིར་བརྩོན་པའི་དཔུང་སྐྱེད་འཚལ། །ཙཱ་རི་ཏྲ་སོགས་རོ་,སྙོམས་སྤྱོད་པ་སྐྱོངས། །ཚ་གྲང་ངལ་དུབ་རྐྱེན་ངན་ལམ་དུ་ཁྱེར། །ཛ་ལང་གདུག་
P000010_v001_00477,པའི་ཚོགས་ལ་ཐོག་རྫིས་ཐོང༌། །ཝ་ལེར་གཉུག་མའི་རང་ཞལ་འབྲལ་མེད་,སྐྱོངས། །ཞ་ལོངས་འོན་ལྐུག་དམན་དང་ཉམ་ཐག་འགྲོར། །ཟ་འཐུང་སྦྱིན་སོགས་ལྷག་པར་,སྙིང་བརྩེར་བྱོས། །འ་འུར་ཆོས་བརྒྱད་མ་གཉེར་རང་ཚོད་ཟུངས། །ཡ་བྲལ་མ་ཡིན་,ཚོགས་གཉིས་ལམ་ལ་སློབས༑ ༑ར་བ་གངས་ཁྲོད་སྒྲུབ་བརྒྱུད་རིང་ལུགས་བརྒྱད། །ལ་ལ་,ཙམ་མིན་ཀུན་ལ་དག་སྣང་སྤྱོད། །ཤ་ར་པ་བཞིན་བདག་བས་གཞན་གཅེས་,སྒོམས། །ས་ཡུལ་མ་འཛིན་ཚེ་འདི་བློ་ཡིས་ཐོངས། །ཧ་ཅང་བྱ་བྱེད་མང་ན་,འཆལ་བའི་རྒྱུ། །བྱར་མེད་བློ་འདས་འོད་གསལ་རྫོགས་པ་ཆེ། །ཨ་ཏི་ཁྲེགས་ཆོད་
P000010_v001_00478,དོན་ལ་མཉམ་པར་ཞོག །སྙིང་གཏམ་དེ་ལས་མེད་དོ་ཐུགས་ལ་ཕུལ། །ཅེས་པའང་,པདྨ་བི་ཛས་སོ། །༄༅། །བསླབ་བྱ་པདྨ་དཀར་པོ།ནམ་སརྦ་བུངྔྷ་བོ་དྷི་ས་ཏྭ་,བྷྱཿ འགྲོ་བ་འགའ་ལ་ཕན་པའི་སྐབས་མཆིས་ན། །འདབ་མ་རལ་གྲི་འཁྲུགས་,པའི་ཚལ་ན་ཡང༌། །ལྷ་ཡི་དགའ་ཚལ་བཞིན་དུ་ཞུགས་མཛད་པའི༑ ༑རྒྱལ་དང་,དེ་སྲས་རྣམས་ལ་གུས་པས་འདུད། །ཀྱེ་ལགས་སྔོན་བསགས་བསོད་ནམས་ཆེན་པོའི་,མཐུས། །ད་རེས་ལན་གཅིག་དལ་འབྱོར་རྟེན་རྙེད་དུས། །ཆོས་མིན་བྱ་བས་རང་མགོ་,མི་བསྐོར་བར། །སྙིང་ནས་དམ་པའི་ཆོས་ལ་བརྩོན་པར་རིགས། །དཔལ་འབྱོར་མི་རྟག་
P000010_v001_00479,རྨི་ལམ་རྒྱལ་སྲིད་འདྲ། །ཚེ་སྲོག་མི་རྟག་རླུང་གསེབ་མར་མེ་འདྲ། །དགྲ་གཉེན་,མི་རྟག་སྒྱུ་མའི་སྤྲུལ་བསྒྱུར་འདྲ། །མི་རྟག་རང་མཚང་རིག་པས་ལྷ་ཆོས་,མཛོད། །འགྲོ་བའི་བདེ་སྡུག་ལས་ཀྱི་སྤྲུལ་བ་སྟེ། །ལས་འབྲས་མི་བསླུ་དཔྱིད་བཏབ་,ས་བོན་འདྲ། །ལས་མ་བསགས་པར་འབྲས་བུ་སྨིན་མི་སྲིད། །དེ་ཕྱིར་རྒྱུ་འབྲས་,འདི་ལ་རྩིས་ཞིབ་མཛོད། །སྔོན་ཚེ་ཐུབ་དབང་ཞི་བའི་ལག་པ་རུ། །འཁྲུངས་ཚེ་,དགེ་བཅུའི་ཁྲིམས་ཀྱིས་འཛམ་གླིང་འགྲོ། །རྩོད་ལྡན་དྲུག་ཅུའི་གདུང་བ་ཕྱིར་བསྙིལ་,ནས། །ཡར་འཕེལ་ཚེ་ལོ་སྟོང་དུ་འགྱུར་བར་གསུངས༑ ༑དེ་བཞིན་ཐུབ་དབང་གོང་མ་
P000010_v001_00480,སྲེག་འཁྲུངས་ཚེ། །བསླབ་བཞིའི་ཁྲིམས་ཀྱིས་སྲོག་ཆགས་རྒྱུ་བ་ཀུན། །ངན་སོང་རྣམ་བཅད་,མཐོ་རིས་སྒོ་ཕྱེས་པས། །ཀུན་ཀྱང་ལྷ་ཡུལ་འབྱོར་པས་ཚིམ་པར་མཛད། །དེ་ཕྱིར་,སྔོན་བྱོན་མེས་དབོན་རྣམ་གསུམ་སོགས། །ཡ་རབས་དྲ་མའི་རྗེ་བོ་མཆོག་རྣམས་,ཀྱིས། །མི་ཆོས་བཅུ་དྲུག་དགེ་བཅུའི་ཁྲིམས་སྲོལ་བཙུགས། །ཆབ་འབངས་མཐའ་དག་ཕན་བདེའི་,དཔལ་ལ་སྦྱར། །དེ་དུས་དཀར་ཕྱོགས་དགྱེས་པས་ཡུལ་འཁོར་སྲུང༌། །ཆར་ཆུ་དུས་,བབས་ལོ་ལེགས་ཕྱུགས་འཕེལ་ཞིང༌། །ནད་མུག་མཚོན་འཁྲུགས་མི་མཐུན་རྒུད་ཀུན་,ཞི། །བཟང་པོའི་དུས་ཞེས་ཀུན་གྱི་སྨོན་བྱར་གྱུར། །དེང་སང་དུས་འདིར་མ་རབས་
P000010_v001_00481,སྐྱེ་བོ་དར། །བཟང་པོའི་སྲོལ་ནུབ་ངན་སྤྱོད་སྣ་དགུ་སྤྱོད། །ལ་ལུང་མེད་པར་,ཨར་ཇག་ཆོམ་པོས་གང༌། །ཕུ་ཡི་ཉེས་མེད་རི་དྭགས་རྩད་ནས་གཅོད། །མདའ་,ཡི་ཉམ་ཆུང་འཚོ་བ་རྨང་ནས་འཕྲོག །དཀོན་མཆོག་ལྷ་ཁང་སྔགས་པའི་དཀོར་,ལ་བསྔོ། །སྡིག་སྟོབས་ཆེ་བས་ནག་ཕྱོགས་བདུད་རིགས་དར། །བོད་ཁམས་མི་བདེའི་སྡུག་,བསྔལ་སྣ་ཚོགས་ལང༌། །དུས་ངན་ཟེར་ཡང་སྤྱོད་ངན་མི་ཡི་བྱས། །ཅི་འདྲའི་,ལས་བསགས་དེ་འདྲའི་འབྲས་སྨིན་ཕྱིར། །བདེ་སྐྱིད་འདོད་ན་མི་དགེའི་བསམ་སྦྱོར་,སྤོངས། །མི་བསླུ་ངེས་པ་རྒྱལ་བཀའ་དཔང་པོར་ཡོད༑ ༑སྡིག་ལྡན་ལྟར་སྣང་བདེ་འབྱོར་
P000010_v001_00482,སྔོན་བསགས་ཀྱི། །དགེ་བའི་འབྲས་བུ་ཚེ་འདིར་རྫོགས་པ་ཡིས། །ཕྱི་མ་ངན་སོང་,གཏན་ཡུལ་སྡུག་བསྔལ་མྱོང༌། །སྔོན་ཚེ་ཉི་འོག་རྒྱལ་བུའི་ལོ་རྒྱུས་བཞིན། །ཆོས་,ལྡན་རྒུད་ལྟར་སྣང་ཡང་དགེ་སྟོབས་ཀྱིས། །སྔོན་བསགས་དཀར་མིན་འབྲས་བུ་ཚེ་,འདི་རུ། །བྱང་ནས་ཕྱི་མ་མཐོ་རིས་ཐར་པའི་གྲོང༌། །བདེ་དགའ་རྒྱུན་མི་,འཆད་འགྱུར་རྒྱལ་བས་གསུངས། །དེ་ཕྱིར་ཁྱེད་ཐུགས་འདི་ལ་ཡིད་ཆེས་ཀྱིས། །དགེ་བཅུའི་,ཁྲིམས་ཀྱི་ཉི་མ་གསར་པ་ཡིས། །ལོག་སྤྱོད་བ་མོ་མ་ལུས་བཅོམ་བྱས་,ནས། །ཕན་བདེའི་སྣང་བ་དཀར་པོས་མཛེས་པར་མཛོད། །རང་སྲོག་རང་ལ་གཅེས་པ་
P000010_v001_00483,དེ་བཞིན་དུ། །གཞན་གྱི་སྲོག་ཀྱང་དེ་བས་ཕངས་ངེས་པས། །རང་ཉིད་སྲུང་ཕྱིར་,གཞན་ལ་འཚེ་ཕོད་པ། །དེ་ནི་ངེས་པར་ལས་ཀྱི་སྲིན་པོ་དངོས། །གང་ཞིག་,སེམས་ཅན་གཅིག་གི་སྲོག་བཅད་ཀྱང༌། །རྣམ་སྨིན་འབྲས་བུས་བར་གྱི་བསྐལ་,པ་རུ། །དམྱལ་བར་གནས་ཞེས་དྲན་ཉེའི་མདོ་ལས་གསུངས༑ ༑རྒྱུ་མཐུན་སྲོག་གི་ལན་,ཆག་ལྔ་བརྒྱ་སྟེ། །སྐྱེས་བུ་བྱེད་པས་དེ་ཉིད་སྟོབས་བསྐྱེད་ནས༑ ༑འོག་ནས་འོག་,འགྲོ་མུ་མེད་དུཿཁས་མནར། །སེམས་ཤེས་ཡོད་ན་འདི་ལ་བག་ཟོན་འཚལ༑ ༑སེམས་,ཅན་མི་བསྲུན་ནགས་ཀྱི་ཚེར་མ་འདྲ། །དེ་དག་ཐམས་ཅད་གཞོམ་གྱིས་ག་
P000010_v001_00484,ལ་ལང། །ཁྲོ་བའི་སེམས་འདི་ཐུལ་ན་ཀུན་ཐུལ་བས། །ལྷྭམ་མཐིལ་ཀོ་བས་ས་,ཀུན་གཡོགས་དང་འདྲ། །དེ་བས་དམག་ཇག་རྔོན་གྱི་ལས་སྤོངས་ལ། །འགྲོ་བ་ཀུན་,ལ་གནོད་འཚེའི་བསམ་སྦྱོར་བཤོལ། །དགེ་ལ་བསྙད་པའི་སྲོག་གཅོད་མཆོད་སྦྱིན་ནི། །མུ་,སྟེགས་སམ་ནི་ཀླ་ཀློའི་ཆོས་ལུགས་ངེས། །དེ་ནི་སྡིག་པ་ཕལ་ལས་བརྒྱ་,འགྱུར་ལྕི། །སྐྱབས་སྡོམ་ཐོབ་ཕྱིན་སེམས་ཅན་འཚེ་སྤོང་དགོས། །སོ་ཐར་ངོ་བོའང་གཞན་,གནོད་སྤོང་བ་ཡིན། །སེམས་ཅན་བློས་བཏང་བྱང་སྡོམ་རྩད་ནས་སྟོང༌། །སྔགས་སུ་,བྱམས་སྤངས་རྩ་ལྟུང་བཞི་པར་གསུངས༑ ༑དེས་ན་བསྟན་ཞུགས་སྡོམ་པ་བཟུང་རྣམས་
P000010_v001_00485,ཀྱིས། །དམར་ཆོག་ཟ་བ་བསྟན་པའི་རྐང་འདྲེན་ཡིན། །དེང་དུས་འགའ་ཞིག་ཉམས་ལེན་,གནད་མེད་བཞིན། །སྔགས་ལ་ཁ་གཡར་སྦྱོར་སྒྲོལ་རྩིང་སྤྱོད་བྱེད། །གྲུབ་པའི་ཚུལ་བརྫུའི་,གྲགས་སྐམ་འུར་གྱིས་འགེངས། །བསོད་ནམས་ཟད་པའི་འགྲོ་རྣམས་དེ་ལ་འདུན། །སྦྱོར་བ་,ལའང་འདུ་ཤེས་གསུམ་ལྡན་ངོས༑ ༑འཕོ་མེད་ཚུལ་ཁྲིམས་སྲུང་དགོས་ཕལ་གྱིས་མིན། །བསྒྲལ་,བ་ལའང་ལྷ་བདག་དབྱེར་མེད་འགྲུབ། །སྙིང་རྗེའི་ཤུགས་ཀྱིས་ཉམས་པ་སྒྲོལ་བ་,སོགས། །བསད་པ་གསོ་བར་ནུས་པའི་མངོན་རྟགས་དགོས། །དེ་མིན་ཕལ་གྱིས་སྦྱོར་སྒྲོལ་,ལས་སྤྱོད་པ། །སྔགས་ལོག་རུ་ཏྲའི་རྒྱུར་འགྲོ་ཅིས་ཀྱང་སྤོངས། །སྙིགས་སྤྱོད་ཟོག་པོ་
P000010_v001_00486,རྣམས་ཀྱི་རྗེས་མ་འབྲངས། །སྔོན་བྱོན་དམ་པའི་གསུང་རབ་དཔང་པོར་མཛོད། །མ་བྱིན་,ལེན་པས་ཡི་དྭགས་འགྲོ་བ་སྐྱེད། །ལྔ་སྟོང་ཁྲི་ཡང་ཟས་སྐོམ་སྒྲ་མི་,གྲགས། །གལ་ཏེ་མིར་སྐྱེས་ནོར་མེད་སྤྲང་པོར་སྐྱེས། །མུ་གེའི་འཇིགས་པས་འཚོ་བ་,ལྔ་བརྒྱ་བཏུང༌། །དེ་བས་ནོར་ཕྱིར་རྐུན་ཇག་བྱ་བ་བཤོལ། །འབྱོར་པར་འདོད་,ན་མཆོད་སྦྱིན་གཏེར་ལ་སྤྱོད། །འཁོན་འཛིན་ཕྲ་མོ་དུག་ཆུའི་ཟིལ་པ་ཡི། །རིམ་,མྱོས་དགེ་བའི་ལྗོན་ཤིང་ཀུན་བསྲེགས་པའི། །འཁྲུགས་རྩོད་མེ་ཆེན་སྦར་བས་རང་,གཞན་གྱི༑ ༑ཐར་པའི་སྲོག་ཤིང་ཐལ་བར་བྱེད་ཉེན་པས། །ཐོག་མ་ཉིད་ནས་བག་
P000010_v001_00487,དང་ལྡན་པ་ཡིས༑ ༑འཁོན་པ་ཟླུམ་ལ་སྤྲོ་བ་མི་ལྷོད་འཚལ། །དྲང་པོའི་སྤྱོད་,པ་མི་ཡི་ཆོས་ལུགས་ཏེ། །ཤིན་ཏུ་དྲངས་ན་ལྷ་ཡི་ཆོས་ལུགས་ཡིན། །འཁྱོགས་,པོའི་རང་བཞིན་སྙིགས་མའི་ཆོས་ལུགས་ཏེ༑ ༑ཤིན་ཏུ་འཁྱོགས་པ་དམྱལ་བའི་ཆོས་,ལུགས་དངོས། །དེ་བས་ཁྱེད་ཀྱང་འཁྱོགས་པོའི་ལམ་སྤངས་ནས། །དྲང་པོའི་ལམ་ལ་ཡང་,དག་གཤེགས་མཛོད་དང༌། །དེ་ཡི་འབྲས་བུ་ཕྱིས་ནས་མངོན་པར་འགྱུར། །བློ་གཏད་,ཡིད་ཆེས་དཀོན་མཆོག་གསུམ་ལ་གྱིས། །འདི་ཕྱི་གཉིས་ཀའི་འདུན་མ་དེ་ཡིས་,འགྲུབ། །ཉེ་འཁོན་མེད་པའི་བསམ་པ་བཟང་པོ་ཡིས། །ཀུན་ལ་ཕན་པ་སྒྲུབས་དང་
P000010_v001_00488,འཕྲལ་ཡུན་དགེ། །གཞན་ཡང་བསྙེན་གནས་ཡན་ལག་བརྒྱད་པ་སོགས། །དུས་དང་དུས་སུ་,ཚུལ་ཁྲིམས་ལེགས་བསྲུངས་ཤིང༌། །གཞན་དག་རྣམས་ཀྱང་ཚུལ་དེར་བསྐུལ་མཛོད་དང༌,། །མཐོ་རིས་ཐར་པ་ཐོབ་ལ་ཐག་མི་རིང༌། །བླ་མ་ལ་གུས་དད་,ཅིང་དམ་ཚིག་སྲུངས༑ ༑སེམས་ཅན་ཕ་མར་ཤེས་ནས་སྙིང་རྗེས་སྐྱོངས། །རྒྱུ་འབྲས་ཡིད་,ཆེས་དགེ་སྒྲུབས་སྡིག་པ་སྤོངས། །གནད་ཀྱི་ལག་ལེན་མ་ལུས་དེ་ནང་ཚང༌,། །མཆོད་སྦྱིན་ཚོགས་གསོག་བགྱིས་ན་ཅི་བསམ་འགྲུབ། །སྒོ་གསུམ་སྒྲིབ་སྦྱོང་འབད་ན་,སྡུག་བསྔལ་འཛད། །ཚོགས་རྫོགས་སྒྲིབ་པ་བྱང་ན་རྟོགས་པ་སྐྱེ། །གནས་ལུགས་མངོན་དུ་
P000010_v001_00489,གྱུར་ན་རྣམ་གྲོལ་ཉིད། །དེས་ན་ཁྱེད་ཀྱང་མཆོག་གསུམ་སྐྱབས་སོང་ལ། །སངས་རྒྱས་,སྒྲུབ་བྱ་སྙམ་དུ་དམ་བཅས་ཏེ། །དེ་རྒྱུ་བསགས་སྦྱང་གནས་ལ་ཅི་ནུས་,འབད། །དགེ་རྩ་དེ་ཡང་སྦྱོར་བ་སེམས་བསྐྱེད་དང༌། །དངོས་གཞི་འཁོར་གསུམ་མི་,རྟོག་ཤེས་རབ་ཆེ། །རྗེས་ལ་བྱང་ཆུབ་ཡོངས་བསྔོས་རྒྱས་ཐོབ་དང༌༑ ༑ཐར་པ་,ཆ་མཐུན་ཟག་མེད་ལམ་དུ་འགྲོ། །དེ་སྐད་ཕན་སེམས་འོ་མའི་རྒྱ་མཚོ་,ལས། །ཉེར་ཐོན་བསླབ༵་བྱ༵་པ༵དྨ༵་དཀ༵ར་པོ༵་འདི། །སྐལ་བཟང་བུང་བའི་ཚོགས་ཀྱིས་ལེགས་,སྤྱོད་ནས། །ཐར་གྲོལ་སྦྲང་རྩིས་ཡུན་གྱི་སྲོག་འཚོ་ཤོག །ཅེས་འདི་ལུགས་ཟུང་རྣམ་
P000010_v001_00490,དཔྱོད་རབ་ཡངས་པ། །འགུ་ལོག་སྟོད་པའི་དཔོན་ཆེན་མདོ་སྡེ་ཡི། །བསམ་སྦྱོར་རབ་,དཀར་ཡར་ཟླ་ལྟར་འཕེལ་ཆེད། །ཞེ་ཆེན་རྒྱལ་ཚབ་སྤྲུལ་མིང་འཛིན་པས་བྲིས། །༄༅། །དགེ་,བའི་བཤེས་གཉེན་གུ་ཎའི་མཚན་ཅན་གྱི་ཐུགས་བཞེད་སྐོང་ཕྱིར།རྒྱལ་བས་བསྔགས་,པའི་རྩོད་བྲལ་སྤྲུལ་པའི་སྐུ། །བློ་གྲོས་མཐའ་ཡས་ཡོན་ཏན་རྒྱ་མཚོའི་གཏེར། །སྙིགས་,མའི་དུས་ཀྱི་རྒྱལ་བ་གཉིས་པ་ལ། །གུས་པས་སྐྱབས་མཆི་བདག་རྒྱུད་བྱིན་,གྱིས་རློབས། །ཀྱེ་ལགས་དེང་སང་སྙིགས་མའི་མཐའ་ལ་ཐུག །ཕྱི་སྣོད་མི་རྟག་ལོ་,རེ་ལོ་རེས་ཞན། །ནང་བཅུད་མི་སྤྱོད་ཟླ་རེ་ཟླ་རེས་འགྱུར། །གང་ལ་བལྟས་
P000010_v001_00491,ཀྱང་ཡིད་བརྟན་ཕེར་བ་ཅི། །སྙིགས་དུས་འགྲོ་བའི་བསམ་སྦྱོར་ཕྱིན་ཅི་ལོག །ལེགས་,ལམ་མི་དྲན་ཉེས་དགུ་འབའ་ཞིག་དྲན། །གང་སྤྱོད་ངན་སོང་རྒྱུ་འབྲས་ཁོ་,ན་ཉིད། །འདི་ལ་བསམ་ན་སྐྱོ་བ་གཏིང་ནས་སྐྱེས། །སྟོན་ཆེན་རེ་ལ་མི་,འདྲའི་གྲུབ་མཐའ་རེ། །མཁས་པ་རེ་ལ་མི་འདྲའི་བཤད་སྒྲོས་རེ། །སྒོམ་ཆེན་རེ་,ལ་མི་འདྲའི་སེམས་འཛིན་རེ། །སྔགས་སྤྱོད་རེ་ལ་མི་འདྲའི་གཏེར་ཆོས་རེ། །གྲུབ་,ཐོབ་རེ་ལ་མི་འདྲའི་མཛད་སྤྱོད་རེ། །གང་ཟག་རེ་ལ་མི་འདྲའི་ཆོས་,སྐད་རེ། །མ་བརྟགས་ཉམས་དགའ་བརྟགས་ན་ཐེ་ཚོམ་གཞི། །ཕལ་ཆེར་སྔོན་བྱོན་དམ་
P000010_v001_00492,པའི་ལུང་དང་འགལ༑ ༑འོན་ཀྱང་གང་ཟག་རྒྱུད་ཚོད་གང་ཟག་གིས། །བཟུང་བར་མི་,རུང་རྒྱལ་བ་མཆོག་གིས་གསུངས། །དེ་ཕྱིར་བསྟོད་སྨད་རྗེས་སུ་འཇུག་བྱ་མིན། །བཏང་,སྙོམས་བཞག་ལེགས་ཉེས་པས་གོས་མི་འགྱུར། །ཉམས་ལེན་ནུས་ན་སྙིང་ཐིག་རྣམ་,པ་བཞི། །འཆད་སྤེལ་ནུས་ན་མདོ་སྒྱུ་སྒྲུབ་སྡེ་བརྒྱད། །ཐོས་བསམ་ནུས་ན་ཀུན་,མཁྱེན་ཡབ་སྲས་སོགས། །སྔོན་བྱོན་མཁས་གྲུབ་ཚད་མའི་གསུངས་རྣམས་ཡོད། །གཞན་ལ་རེ་,བའི་འགྲམ་ཆུ་ལྡང་མི་དགོས། །གངས་ལྗོངས་ལྷ་གཅིག་འཕགས་པ་སྤྱན་རས་གཟིགས། །བླ་,མའི་སྐལ་བ་གུ་རུ་པདྨ་འབྱུང༌། །ཡིད་ཆེས་དད་པས་སྐྱབས་བཟུང་གསོལ་
P000010_v001_00493,བཏབ་ན། །མཆོག་དང་ཐུན་མོང་དངོས་ཀུན་འདི་ཡིས་སྩོལ། །རྒྱལ་བའི་ཆོས་ཚུལ་ཟབ་,དགུའི་སྙིང་པོའི་བཅུད། །གདམས་ངག་ཐོང་བཤོལ་སྟོང་གི་རྨོད་གནས་ཀྱང༌། །བདག་འཛིན་,ཉོན་མོངས་ཐ་བ་འདི་ལགས་པས། །གཉེན་པོས་འདུལ་སྦྱོང་བརྩོན་ཅིག་དགེ་བའི་,བཤེས། །ངེས་པར་འབྱུང་བའི་བློ་མིག་ཟུམ་གྱུར་ན། །འཇིག་རྟེན་ཆོས་བརྒྱད་སྲིན་མོའི་,བསླུ་བྲིད་ཀྱིས། །ངན་འགྲོའི་ལྕགས་ཁྱིམ་དོ་རར་འཆིང་ཉེ་བས། །ཞེན་ལོག་རྟ་མཆོག་,ཞོན་ཅིག་དགེ་བའི་བཤེས། །དག་སྣང་དགེ་བའི་དམིག་བུས་བཏང་གྱུར་ན༑ ༑ཆོས་སྤངས་,གཡང་ས་གདུག་པའི་གཅོང་རོང་དུ། །ཁོམ་མིན་རྦ་ལ་གཡེངས་པའི་ཉེན་ཆེ་
P000010_v001_00494,བས། །དད་བརྒྱའི་མིག་ཡངས་བསྐྱེད་ཅིག་དགེ་བའི་བཤེས། །ཚུལ་ཁྲིམས་རྙོག་མར་གྱུར་པའི་,རྫིང་བུ་རུ། །ཡོན་ཏན་ཟླ་གཟུགས་འཛིན་པའི་སྐབས་མེད་ཕྱིར། །བག་ཡོད་ཀེ་ཏ་,ཀ་ཡི་ནོར་བུ་ཡིས། །བསླབ་གསུམ་བྱི་དོར་གྱིས་ཤིག༴ །ཐོས་བསམ་ལམ་རྒྱུས་མེད་,པའི་མཉེན་པ་ཡི། །ཉི་ཚེའི་ལམ་གྱིས་ཐར་གླིང་འཁྲིད་རློམ་ཡང༌། །ལམ་གོལ་,རྒྱ་མཚོའི་ཀློང་སྒོར་བྱིང་ཉེན་པས། །མཚན་ལྡན་དེད་དཔོན་ཚོལ་ཅིག༴ །བྱམས་དང་སྙིང་,རྗེའི་འདབ་གཤོག་ཉམས་པའི་བྱ། །སྟོང་ཉིད་མཁའ་ལ་ལྟ་བའི་མིག་རྣོ་ཡང༌,། །ཉན་རང་ས་ལས་འཕགས་པའི་སྐབས་མེད་པས། །སྙིང་རྗེའི་གཤོག་ཡངས་རྐྱངས་ཤིག༴ །རྒྱུད་
P000010_v001_00495,ཚོད་མི་རྟོག་ཀུན་སྤྱོད་ས་བླ་རུ། །གཤེགས་སྙམ་དྲག་ཤུལ་གོམས་པའི་འདེགས་,འཇོག་གིས། །ཉམས་པ་ཆེན་པོའི་གཡང་སར་ལྷུང་ཉེ་བས། །ཚོགས་གཉིས་ངལ་སྟེགས་ཆོས་,ཤིག༴ །ལྷག་མཐོང་རིག་སྔགས་རྩི་ཡིས་མ་ཟིན་པའི། །ཞི་གནས་དངུལ་ཆུ་འཐུང་ལ་,རྟག་བརྩོན་ན། །སྲིད་རྩེའི་ཟུག་རྔུ་བསྐྱེད་ལས་གཞན་དུ་མིན། །རང་གྲོལ་བཅུད་ལེན་,བརྟེན་ཅིག༴ །དད་པའི་བརླན་བཅུད་བྲལ་བའི་བྱིན་ཟའི་གཞིར། །ཉམས་རྟོགས་འདབ་སྟོང་བཀྲ་,བ་སྲིད་མིན་ཕྱིར། །ཡིད་ཆེས་དད་པའི་གསོལ་འདེབས་དབྱར་གྱི་རྔས། །ཐུགས་རྗེའི་སྤྲིན་,ཕུང་བསྐུལ་ཅིག༴ །སྟོང་ཉིད་སྙིང་རྗེའི་ཡོངས་བསྔོ་གྲུབ་པའི་རྩིས། །ཟིན་མིན་དགེ་ཚོགས་
P000010_v001_00496,རྡོ་ཡི་སྙིང་པོའི་ཁམས། །རྣམ་མཁྱེན་གསེར་དུ་འགྱུར་བའི་སྐབས་མེད་པས། །དམ་པ་,གསུམ་དང་འགྲོགས་ཤིག༴ །ཚོགས་བསགས་སྒྲིབ་སྦྱོང་དམན་པའི་རིང་ལམ་ཞེས། །རྩྭ་བཞིན་དོར་,བའི་ལུགས་ཤིག་དེང་སང་དར༑ ༑ཚོགས་རྫོགས་སྒྲིབ་བྱང་མིན་པའི་སངས་རྒྱས་ཞིག །མདོ་,སྔགས་གང་ནས་བསྟན་འདུག་མཁས་ལ་དྲིས། །ཉམས་ལེན་འཇུག་སྒོ་དད་དང་ངེས་,འབྱུང་ཡིན། །ཉམས་ལེན་དངོས་གཞི་སྟོང་ཉིད་སྙིང་རྗེ་ཟབ། །ཉམས་ལེན་བོགས་འདོན་བླ་,མར་མོས་གུས་གཅེས། །ཉམས་ལེན་འབྲལ་མེད་དྲན་ཤེས་སོ་པ་བསྟེན། །ཉམས་ལེན་མཐར་,འདོན་བརྩོན་འགྲུས་ལྕག་གིས་བྲོབ༑ ༑ཉམས་ལེན་འཆུག་མེད་ཕྱིན་དྲུག་ལམ་ལ་སློབ། །འདི་
P000010_v001_00497,ནི་ཐེག་ཆེན་ལམ་གནད་རྩ་བ་ཡིན། །འདི་བཞིན་མཛོད་དང་འཕྲལ་ཡུན་ཀུན་,ཏུ་དགེ། །འདི་ལས་ལྷག་པའི་ཉམས་ལེན་ཡོད་མི་དགོས། །འདི་ལ་ཐུགས་དམ་མཛོད་,ཅིག་དགེ་བའི་བཤེས། །དེ་སྐད་ཆོས་མེད་དྲེད་པོ་པད་རྣམ་གྱིས། །དགེ༵་བ༵འི་བཤེ༵ས་,གཉེ༵ན་གུ༵་ཎ༵འི་མཚ༵ན་ཅ༵ན་གྱི། །ཐུག༵ས་བཞེ༵ད་སྐོང༵་ཕྱིར༵་གང་དྲན་ཐོལ་བྱུང་སྨྲས། །དགེ་,བས་འགྲོ་ཀུན་རྣམ་གྲོལ་མངོན་བྱེད་ཤོག །༄༅། །བླ་མ་ལ་ཕྱག་འཚལ་ལོ། །ཀ་ལའི་,རྒྱན་དུ་འཆི་སྐྲ་དཀར་པོ་ཟུག །ཁ་ཡི་སོ་དོན་བཞིན་བྱད་གཉེར་མས་,གང༌། །ག་རུ་ཕྱིན་ཀྱང་ཀུན་གྱི་ཡིད་མི་འོང༌། །ང་རོས་བོས་ཀྱང་
P000010_v001_00498,གྲོགས་ཀྱིས་ཨང་མི་སྟེར། །ཅ་རེ་བལྟས་ཀྱང་མི་མཐོང་ར་རིའི་གཟུགས། །ཆ་ནས་,བསྒྲིམས་ཀྱང་མི་དྲན་ཐོམ་ཡེ་རེ། །ཇ་སོགས་བྲོ་བ་མི་མྱོང་གྲང་ཉོག་,གེ། །ཉ་ཤིང་ཁོང་བུད་སེམས་རྒྱུད་སྐྱོ་ཆད་དེ། །ཏ་ལའི་སྡོང་ལྟར་དྲང་པོའི་,ལུས་ཀྱང་སྒུར། །ཐ་དག་འདོད་པ་སྒྲུབ་པའི་བློ་མཐུ་ཟད། །ད་དུང་སེམས་ཀྱིས་,མ་བཟོད་འོ་དོད་འབོད། །ན་གཞོན་བྱིས་པའི་ཚོགས་ཀྱི་ཅོ་འདྲིའི་གཙེས། །པ་པཾ་,ཁུར་གྱིས་ནོན་པས་སེམས་མ་བདེ། །ཕ་རོལ་འཆི་བ་དྲན་པས་སྙིང་རྩ་,འདར། །བ་སྤུ་གྱེན་ལངས་མིག་འབྲས་ཁོང་དུ་དིབ། །མ་རུངས་ཡི་དྭགས་གཟུགས་འདྲའི་
P000010_v001_00499,མི་སྡུག་བཞིན། །ཙ་རེ་ཁ་ཆུ་མཆིལ་མས་སྐྱུག་བྲོའི་གནས། །ཚ་གྲང་མ་སྙོམ་,འདུ་འཁྲུགས་ཟུག་རྔུས་ནོན། །ཛ་ཁུ་ཛི་རེད་ཧུ་དང་ཕུ་འདེབས་བཞིན། །ཝ་རྒན་,གལ་ལ་ཚུད་འདྲའི་ཚོར་བས་གཟེར། །ཞ་ལོང་ལྐུག་འཐོམ་མལ་ནས་ལྡང་མི་,ནུས། །ཟ་འཐུང་མི་ཞུ་གཅིན་རྟུག་མལ་ན་འཆོར། །འ་འུར་འཆི་ཆོས་དྲན་ཡང་,འཕྱིས་ནས་མེད། །ཡ་མ་ར་ཛས་ཟིན་ཚེ་ཅི་ཙུག་བྱེད། །ར་མདའ་དཀོན་མཆོག་,སྦྲན་ན་མི་ལེགས་སམ། །ལ་འུར་བརྩོན་པས་བྱང་ཆུབ་མ་བསྒྲུབས་ན། །ཤ་ཡི་,ཆུ་བུར་ནམ་རྡོལ་ཆ་ཡོད་དམ། །ས་གསུམ་བླ་མ་གཤེགས་པའི་ལམ་ལ་
P000010_v001_00500,ཞུགས། །ཧ་ལ་ལྟ་བའི་ལོག་འཚོར་མ་གཡེངས་པར། །སྟོང་ཉིད་སྙིང་རྗེ་ཟུང་འབྲེལ་,བྱང་ཆུབ་སེམས། །ཨ་རུ་རྣམ་རྒྱལ་ལྟ་བུའི་སྨན་ཆེན་གྱིས། །བདག་འཛིན་ཁོང་སྐྲན་,གཞིག་ལ་བརྩོན་པར་མཛོད༑ ༑ཅེས་པའང་པདྨ་བི་ཛས་སོ། །༄༅། །དགེ་རྩེ་བླ་མ་ཐུབ་,བསྟན་ཉི་མ་དང་བསྟན་འཛིན་ནོར་བུ་ཟུང་གི་བཞེད་སྐོང༌།མཚུངས་མེད་,བླ་མའི་ཞབས་ལ་འདུད། །གསོན་དང་སྐལ་བཟང་རྡོ་རྗེའི་མཆེད། །ཐོག་མར་ཆོས་ལ་,འཇུག་པའི་རྒྱུ། །ངེས་པར་འབྱུང་བ་ཁོ་ན་ཡིན། །བློ་ལྡོག་རྣམ་བཞིའི་གདམས་ཟབ་,ཀྱིས། །རང་རྒྱུད་འདུལ་བ་གནད་དུ་ཆེ། །ཡོན་ཏན་ཀུན་གྱི་གཞི་རྟེན་ནི། །དྲི་མ་
P000010_v001_00501,མེད་པའི་ཚུལ་ཁྲིམས་ཡིན། །སོ་བྱང་སྔགས་ཀྱི་བཅས་ཁྲིམས་རྣམས། །མིག་འབྲས་བཞིན་དུ་,བཙའ་བར་མཛོད། །ཐེག་ཆེན་ཆོས་ཀྱི་རྩ་བ་ནི། །གཞན་ཕན་བྱང་སེམས་ཁོ་ན་,ཡིན། །བདག་བས་གཞན་གཅེས་བློ་སྦྱོང་ཚུལ། །ཉམས་ལེན་དངོས་གཞིར་གནང་བར་ཞུ། །དབང་རྣོན་,ཚེ་འདིར་གྲོལ་བའི་ཐབས། །གསང་སྔགས་བསྐྱེད་རྫོགས་འབྲས་བུའི་ལམ། །གཡེང་བ་སྤངས་ནས་,རྩེ་གཅིག་ཏུ། །ཉམས་ལེན་འཆི་དང་མཉམ་པ་གལ། །ཟབ་མོའི་ཡེ་ཤེས་རྟོགས་པའི་,ཐབས། །བརྒྱུད་པའི་བྱིན་རླབས་འཕོ་བ་གལ། །དེ་ཡི་རྩ་བ་མོས་གུས་ཡིན། །བླ་མར་,གསོལ་འདེབས་ཐུན་བཞིར་གཅེས། །སེམས་ཉིད་སྨྲ་བསམ་བརྗོད་བྲལ་ལ། །བལྟས་པས་མཐོང་རྒྱུ་
P000010_v001_00502,ཅང་བདོག་གམ། །རང་བབ་བཞག་ན་ངང་གིས་གསལ། །མ་བཅོས་གཉུག་མར་ཀློད་པ་,གནད། །ཨ་ཧོ། ཕྱི་སྣང་བ་སྣ་ཚོགས་མཐོང་ཙ་ན། །གཟུགས་སྣང་རྗེས་མ་འབྲངས་མཐོང་,མཁན་ལྟོས། །ནང་ཞེན་པའི་ཕྲེང་ཐག་ཆོད་པའི་ཚེ། །གཟུགས་སྣང་སྟོང་ལྷ་སྐུའི་ཕྱག་,རྒྱར་གསལ། །ཕྱིའི་སྒྲ་གྲགས་དངོས་པོ་ཅི་ཐོས་ཀྱང༌། །སྒྲ་གྲགས་རྗེས་མ་འབྲངས་,ཐོས་མཁན་ལྟོས༑ ༑སྙན་མི་སྙན་འཛིན་པ་དག་ཙ་ན། །སྒྲ་གྲགས་སྟོང་སྙིང་པོའི་,སྔགས་སུ་འདུ། །སེམས་འགྱུ་འཕྲོའི་རྟོག་པ་ཅི་ཤར་ཡང༌། །ཕྱི་རྟོག་རྗེས་མ་,འབྲངས་འཆར་མཁན་ལྟོས། །ནང་དུག་ལྔའི་རྟོག་པ་རང་གྲོལ་ཚེ། །སེམས་རིག་སྟོང་ཡེ་
P000010_v001_00503,ཤེས་རྒྱལ་བའི་ཐུགས། །དབྱིངས་ཀ་དག་སྤྲོས་བྲལ་ཆོས་ཀྱི་སྐུ། །མདངས་རང་གསལ་ལྷུན་,གྲུབ་ལོངས་སྤྱོད་རྫོགས། །རྩལ་ཐུགས་རྗེ་མ་འགགས་སྤྲུལ་པའི་སྐུ། །དོན་སྐུ་གསུམ་འབྲལ་,མེད་ལྷུན་གྱིས་གྲུབ། །བློ་སྤྲོས་པ་བྲལ་བའི་དབུ་མ་དང༌། །སེམས་མ་བཅོས་,ལྷན་སྐྱེས་ཕྱག་རྒྱ་ཆེ། །གདེང་ཡེ་གྲོལ་རྫོགས་ཆེན་བྱར་མེད་གསུམ། །དོན་རང་རིག་,ཀློང་དུ་གཅིག་པ་ལགས། །བློས་བཅོས་ཤིང་བཅོས་ཤིང་གོལ་བའི་རྒྱུ། །དོན་མ་བཅོས་,རྣལ་མ་གཉུག་མའི་གཤིས། །དུས་ད་ལྟའི་རང་བབས་ཤེས་པ་འདི། །ལྷུག་པ་རུ་,སྐྱོང་བ་ཁོ་ནས་ཆོག །ཉམས་ཟ་ཟི་མང་པོས་བསླུ་ཉེན་ཆེ། །གང་ཤར་ཡང་
P000010_v001_00504,མ་འཛིན་ཅི་བདེར་ཐོང༌། །གེགས་སེལ་དུ་རེ་དོགས་སྤོང་བ་གཅེས། །བོགས་འདོན་,དུ་བླ་མར་མོས་གུས་ཟབ། །དུས་རྒྱུན་དུ་ངེས་འབྱུང་བསྐུལ་ལྕག་དང༌། །རིས་,མེད་ཀྱི་འགྲོ་ལ་ཕན་སེམས་བསྐྱེད། །ཚོགས་གསོག་དང་སྒྲིབ་སྦྱོང་ཅི་ནུས་འབད། །ཅི་,བྱེད་ཀུན་གཞན་དོན་བསྔོ་བས་གདབ། །དེས་རང་གཞན་གྱི་དོན་གཉིས་འགྲུབ་པར་,ངེས། །མི་མདོ་མེད་པདྨ་རྣམ་རྒྱལ་གྱིས། །ཚིག་འབྲེལ་མེད་བབ་ཅོལ་གང་དྲན་བྲིས། །གྲོགས་,མཚུངས་མེད་ཟུང་གི་སྙན་དུ་གསོལ། །སེམས་སྐྱེ་མེད་ཆོས་སྐུའི་དོན་རྟོགས་ཤོག །ཅེས་,པའང་ད༵གེ་རྩེ༵་བླ༵་མ༵་ཐུབ༵་བསྟ༵ན་ཉི༵་མ༵་དང༵་བསྟན༵་འཛི༵ན་ནོར༵་བུ༵་
P000010_v001_00505,ཟུང༵་གི༵་བཞེ༵ད་སྐོང༵་དུ་འགྱུར་མེད་པདྨ་རྣམ་རྒྱལ་གྱིས་སྤེལ་བ་དགེ།༈ ཡང་,དག་ལམ་གྱི་དེད་དཔོན་བླ་མར་འདུད། །རྒྱལ་བའི་ཆོས་ཕུང་བརྒྱད་ཁྲི་བཞི་,སྟོང་པོ། །གདུལ་བྱའི་བློ་ཡི་འཇུག་སྒོ་ཐ་དད་ཀྱང༌། །མཐར་ཐུག་ངེས་དོན་,སྙིང་པོའི་ཀློང་དུ་གཅིག །ཐོག་མའི་བཀའ་འཁོར་འཕགས་པའི་བདེན་པ་བཞི། །རྣམ་ཤེས་,ཅན་ལ་མི་བསླུ་ཚད་མའི་ལུང༌། །ཤེས་ནས་འཇུག་ལྡོག་ཚུལ་བཞིན་བྱེད་,པ་འདི། །དང་པོའི་ལས་ཅན་རྣམས་ལ་མེད་ཐབས་མེད། །རྣམ་ཐར་གསུམ་ལྡན་མཚན་,ཉིད་མེད་པའི་གཞུང༌། །དངོས་འཛིན་ལྟ་བའི་རབ་རིབ་སེལ་བའི་སྨན། །སྤྲོས་བྲལ་
P000010_v001_00506,དབུ་མ་ཐལ་འགྱུར་དགོངས་པ་ཡིས། །ཀ་དག་དངོས་པོའི་གནས་ལུགས་གཏན་ལ་,འབེབས། །ངེས་དོན་མཐར་ཐུག་བདེ་གཤེགས་སྙིང་པོའི་གཏམ། །ཚུར་མཐོང་བྱིས་པའི་བློ་ལ་,མི་འབབས་ཀྱང༌། །ཡེ་ཤེས་ཅན་ལ་མ་སྦས་མངོན་དུ་གསལ། །འོད་གསལ་ལྷུན་,གྲུབ་སྒོམ་པའི་དྲོད་ཚད་ལགས། །ཀ་དག་ལྷུན་གྲུབ་གདོད་མའི་གནས་ལུགས་མཆོག །ཁྲེགས་,ཆོད་ཐོད་རྒལ་གདམས་པས་ལམ་སློང་ན། །སྣང་བཞི་ཟད་སར་འཁྱོལ་བའི་ཉེ་,ལམ་མཆོག །ཐེག་རྩེ་ཨ་ཏི་ཡོ་གའི་ཁྱད་ཆོས་ཡིན། །དེ་ཕྱིར་ཡིད་བཞིན་ནོར་,མཆོག་ཐོབ་དུས་འདིར། །འཆིང་བུའི་ནོར་གཞན་རེ་བས་མི་འཚོལ་བར། །ཀུན་མཁྱེན་ཡབ་
P000010_v001_00507,སྲས་བརྒྱུད་པའི་མན་ངག་མཆོག །ཐོས་བསམ་སྒོམ་པས་སྙིང་ལ་འཆང་བར་མཛོད༑ ༑སྟོང་,ཉིད་ལྟ་བ་ཀུན་གྱི་མཆོག་ཡིན་ཀྱང༌། །སྙིང་རྗེའི་རྩི་དང་བྲལ་ན་,གོལ་བའི་རྒྱུ། །དེ་ཕྱིར་སྟོང་ཉིད་སྙིང་རྗེའི་སྙིང་པོ་ཅན། །འཕྱུགས་མེད་རྒྱལ་བ་,དགྱེས་པའི་ལམ་ལ་སློབ། །གོ་བའི་ཚིག་དང་ཟ་ཟིའི་ཉམས་ཙམ་གྱིས། །དགོས་པའི་,དུས་སུ་གར་ཡང་མི་ཕྱིན་པས། །ཚེ་དང་སྒྲུབ་པ་མཉམ་པའི་ཉམས་བཞེས་,ཀྱིས། །གདོད་མའི་ས་ལ་གཏན་སྲིད་ཟིན་པར་མཛོད༑ ༑ཅེས་པ་འདིའང་དགེ་རྩེ་བླ་,མ་ཐུབ་བསྟན་ཉི་མའི་ཐུགས་བཞེད་བཞིན་པདྨ་བི་ཛས་བྲིས་པ་དགེ།༄༅། །ཀ་
P000010_v001_00508,ཡེ་ཆོས་གྲོགས་སྙིང་གི་ཐིག་ལེ་ཁྱོད། །ཁ་ཙམ་མིན་པར་སྙིང་ནས་ཆོས་,བཞེད་ན༑ ༑ག་རུ་སྡོད་ཀྱང་དྲན་པའི་མཚོན་ཐོགས་ལ། །ང་བདག་ཉོན་མོངས་གཟུང་,འཛིན་དགྲ་བོ་ཐུལ༑ ༑ཅ་ག་ནོར་རྫས་བསགས་སྲུང་སྤེལ་བ་སོགས། །ཆ་ལུགས་མ་,རབས་སྐྱེ་བོའི་ཀུན་སྤྱོད་དང༌། །ཇ་དངུལ་ཚོང་ཁེ་སྡིག་པའི་སོ་ནམ་,སྤོངས། །ཉ་རྒྱས་ཟླ་འདྲའི་ཚུལ་ཁྲིམས་དྲི་མེད་སྲུངས། །ཏ་ཐ་ག་ཏའི་བསྟན་ལ་,ཞུགས་ནས་བཟུང༌། །ཐ་མལ་སྐྱེ་བོའི་སྤྱོད་པས་མ་གོས་པར། །ད་ནས་འཆི་,བ་སྙིང་ལ་གཟེར་གདབ་བཞིན། །ན་མ་རེ་བཞིན་ཆོས་སྤྱོད་སྒྲིབ་སྦྱོང་འབད། །པ་
P000010_v001_00509,སངས་ལྟར་དཀར་ལྷག་བསམ་སྟོབས་བསྐྱེད་ལ། །ཕ་རོལ་ཕྱིན་དྲུག་འཕགས་པའི་སྤྱོད་,པ་ཡིས། །བ་ལང་ལྟ་བུར་རྨོངས་པའི་འགྲོ་བ་ཀུན། །མ་ལུས་ཕན་བདེའི་དཔལ་,ལ་སྦྱོར་བར་མཛོད། །ཙཱ་གངས་གནས་བསྐོར་བླ་མ་ལྷ་རྟེན་མཇལ། །ཚ་གྲངས་དཀའ་,སྤྱད་སྒྲུབ་པའི་རྒྱལ་མཚན་འཛུགས། །ཛ་ཡའི་བསྟན་ལ་སྲིད་ཞུ་གང་ཕན་སྒྲུབས། །ཝ་,ལྟར་དམན་ས་བཟུང་ཞིང་རང་རྒྱུད་ཐུལ། །ཞྭ་གོས་འཕྱོར་ཆས་ངོམ་པའི་ཨོ་,ཟོབ་དང༌། །ཟ་ཆོག་དཔེ་གྲལ་འགྲིམས་པའི་མཁས་རློམ་པོ། །འ་ཅག་འཆི་ལ་,ཕན་པའི་ཆོས་སྒྲུབ་རྣམས། །ཡ་མཚན་ལྟད་མོ་རང་གི་སེམས་ལ་ལྟོས། །ར་མ་
P000010_v001_00510,ཎ་བཞིན་བརྩོན་པས་ཉམས་ལོངས་དང༌། །ལ་འུར་རང་སེམས་སངས་རྒྱས་ངོ་,བོ་མཇལ། །ཤ་ས་དྷ་ར་གོང་མའི་རྗེས་སུ་སྙོགས། །ས་ལམ་ཡོངས་རྫོགས་བསྟན་,འགྲོའི་དཔལ་མགོན་འགྱུར། །ཧ་ཅང་རང་གིས་མི་བསྒྲུབ་གཞན་བསྐུལ་གཏམ། །ཨ་མཚར་རྩེད་,མོའི་ཚུལ་ལས་གཞན་མེད་ཀྱང༌། །གསུང་ནན་མི་ལྡོག་ཙམ་དུ་རླུང་ལྟར་,བྲིས། །དགེ་འབྲས་མཆིས་ན་འགྲོ་ལ་སྨན་གྱུར་ཅིག །ཅེས་པའང་དགེ་སྦྱོང་ཤེར་ཆོས་,ངོར་པདྨ་བི་ཛས་སོ། །༈ དྲན་པས་སྙིང་གི་གདུང་སེལ་ཞིང༌། །ཡིད་ལ་ཡེ་,ཤེས་མཆོག་སྟེར་བའི། །སྐྱབས་ཀུན་འདུས་ཞལ་དྲིན་ཆེན་རྗེ། །འབྲལ་མེད་སྙིང་གི་པདྨོ་
P000010_v001_00511,རོལ། །ཀྱེ་ལགས་རྒྱལ་བ་ཐབས་མཁས་པས། །ཆོས་ཕུང་བརྒྱད་ཁྲི་བཞི་སྟོང་བསྟན། །ཀུན་ཀྱང་,བདག་འཛིན་འདུལ་ཐབས་ཏེ༑ ༑རང་རྒྱུད་འདུལ་ལས་གཞན་ཡོད་མིན། །བདག་འཛིན་གཉེན་པོས་,ཐུལ་མིན་ན། །བསླབས་ཤེས་མང་ཡང་དོན་གོ་ཆུང༌། །བྱས་བྱས་མང་ཡང་གྲུབ་,འབྲས་སྟོང༌། །རང་མགོ་རང་གཡོགས་གྱ་མ་དོ། །ནང་དུ་ཉོན་མོངས་ཆོམ་གྱུར་,ན། །ཇི་ལྟར་བྱས་རུང་ཡང་དག་ལམ། །གང་ལྟར་གནས་ཀྱང་འཕགས་པའི་རིགས། །སུ་མ་,མགུ་ཡང་དོན་ཆེན་འགྲུབ། །དེ་ཕྱིར་སྙིང་གི་གཅེས་གྲོགས་ཁྱོད། །ཁ་ཆོས་ལེགས་ལ་,མི་སྨོན་པར། །དོན་ཆོས་སྙིང་ལ་དྲིལ་བ་ཡིས། །བདག་འཛིན་འདུལ་བའི་ཉམས་ལེན་
P000010_v001_00512,འཚལ། །ཤིན་ཏུ་རྙེད་དཀའ་དོན་ཆེ་བའི། །དལ་འབྱོར་རིན་ཆེན་རྙེད་དུས་འདིར། །སྙིང་པོ་,དགེ་ལ་མི་བརྩོན་ན། །དེ་ལས་བྱུར་ཆེན་ཅི་ཞིག་ཡོད། །དེང་སང་ལྔ་བདོའི་,འགྱུར་བ་ནི། །མི་རྟག་འདོམས་པའི་སློབ་དཔོན་བརྒྱ། །ཡང་ཡང་མདུན་ན་ཉེར་རྒྱུ་,ཡང༌། །མི་སྐྱོ་གང་དེ་ཕྱུགས་ལས་བླུན། །སྲིད་པ་ལས་ཀྱི་སྤྲུལ་པ་སྟེ། །ལས་,འབྲས་མི་བསླུ་རྒྱལ་བས་གསུངས། །གོ་བཞིན་ཆོས་འགལ་སྤྱོད་པ་ཡི། །ཀྱི་ཧུད་འགྲོ་,འདི་ཅི་ཞིག་འགྱུར༑ ༑སྐྱེ་བཞི་རྒྱུད་ལྔའི་འཁོར་བ་པ། །བདེ་མེད་སྡུག་བསྔལ་འོབས་,སུ་ལྷུང༌། །དུས་རིང་ཐོག་མཐའ་མི་མངོན་པའི། །ཚུལ་ལ་ཡིད་དབྱུང་བསྐྱེད་པར་
P000010_v001_00513,རིགས། །དལ་འབྱོར་ཐོབ་པས་མི་ཕན་གྱི། །དོན་ཆེན་དགེ་ལ་གཞོལ་བ་གལ། །མི་རྟག་,གོ་བས་མི་ཕན་གྱི། །བློ་སྣ་བཙན་ཐབས་བསྟུང་བ་གལ། །ལས་འབྲས་ཤེས་ལོས་,མི་ཕན་གྱི། །བླང་དོར་ལག་ལེན་ཐེབས་པ་གལ། །སྡུག་བསྔལ་འདོར་བློས་མི་ཕན་,གྱི། །དེ་རྒྱུ་སྡིག་ལས་ལྡོག་པ་གལ། །རང་ཕྱོགས་འཛིན་པས་མི་ཆོག་གིས། །དག་སྣང་,ཕྱོགས་མེད་སྦྱངས་པ་གནད། །བཤེས་གཉེན་བསྟེན་ལོས་མི་ཕན་གྱི། །ཅི་གསུང་ཚད་མར་,འཛིན་པ་གནད། །གདམས་ངག་ཐོབ་ལོས་མི་ཆོག་གི། །ཉམས་མྱོང་རྒྱུད་ལ་འདྲེས་ངེས་,གནད། །སྐྱབས་འགྲོ་བཏོན་ལོས་མི་ཆོག་གི༑ ༑ཡིད་ཆེས་བློ་གཏད་སྐྱེས་པ་གནད། །ཚུལ་ཁྲིམས་
P000010_v001_00514,གཙང་ལོས་མི་ཆོག་གི། །མཆོག་འཛིན་རློམ་སེམས་མེད་པ་གཅེས། །བྱང་སེམས་བསྐྱེད་ལོས་,མི་ཕན་གྱིས། །གཞན་ཕན་བསམ་སྦྱོར་འབྲལ་མེད་གཅེས། །དབང་བཞི་ཐོབ་ལོས་མི་ཆོག་,གི། །དམ་ཚིག་སྲོག་བཞིན་སྲུང་བ་གཅེས། །བསྐྱེད་རིམ་བསྒོམ་ལོས་མི་ཆོག་གི། །ངེས་རྫོགས་,མཚན་ཉིད་ཚང་བ་གཅེས༑ ༑བསྙེན་སྒྲུབ་བྱས་ལོས་མི་ཕན་གྱི། །སྲོག་སྡོམ་གཟེར་བཞིས་,ཐེབས་པ་གལ། །ཐབས་ལམ་བརྟེན་ལོས་མི་ཕན་གྱི། །འཕོ་མེད་ཚུལ་ཁྲིམས་སྲུང་བ་,གཙོ། །སེམས་ངོ་སྐྱོང་ལོས་མི་ཕན་གྱི། །རིག་སྟོང་རྗེན་པར་འཇོག་པ་གཙོ། །སྟོང་ཉིད་,ཡིན་ལོས་མི་ཕན་གྱི། །སྟོང་འཛིན་བློ་དང་བྲལ་བ་གཙོ། །གྲོལ་ལོ་ཞིག་ལོས་
P000010_v001_00515,མི་ཕན་གྱི། །ནང་དུ་བདག་འཛིན་ཆོམ་པ་གལ། །གཞན་དོན་བྱས་ལོས་མི་ཕན་,གྱི། །རང་འདོད་འཁྲི་བ་ཟད་པ་གཙོ། །ཐོས་བསམ་བྱས་ལོས་མི་ཕན་གྱི། །སྒྲོ་འདོགས་,ནང་ནས་ཆོད་པ་གལ། །ཡིན་ལོ་ཤེས་ལོས་མི་ཕན་གྱིས། །ཀུན་ཀྱང་ཡེ་ཤེས་,དབང་སྒྱུར་ཟབ། །ལར་ནི་དེང་དུས་སྒོམ་ཆེན་ཕལ། །སྙིང་རྗེ་མེད་པའི་སྟོང་རྐྱང་,གཅིག །ལྷག་མཐོང་མེད་པའི་ཞི་གནས་གཉིས། །རྒྱུ་འབྲས་ཁྱད་གསོད་སྟོང་ལྟ་གསུམ། །ཅི་ཡང་,མ་ཤེས་འཁྲུལ་འབྱམས་བཞི། །འདི་བཞི་གཅིག་ལ་བློ་གཏད་འཆའ༑ ༑འགའ་ཞིག་སེམས་འཛིན་,དཀོར་རྩེ་ལ། །རྫོགས་ཆེན་རློམ་པའི་ཞེན་པས་བཅིང༌། །བདེ་གསལ་མི་རྟོག་ཉམས་
P000010_v001_00516,ལ་རེ། །བཅོས་ཤིང་རྣལ་མའི་དོན་ལ་སྒྲིབ། །ཕལ་ཆེར་སྲོག་རླུང་འགྲུབ་པའི་རྒྱུ། །མང་,དག་གནད་མེད་ལུང་མ་བསྟན། །ལོ་ཟླ་བགྲང་བའི་སྡུག་ཡུས་འདྲེན༑ ༑ཁོ་ཐག་ཆོད་,པའི་ཉམས་མྱོང་མེད། །ཐ་མ་ཡི་མུག་སྐྱེ་བའི་རྒྱུ། །ཀུན་ཀྱང་ཡིད་བྱེད་སྒོམ་,གྱིས་བསླུས། །རྫོགས་ཆེན་རང་གནས་བསམ་གཏན་དང༌། །ཕྱག་ཆེན་ལྷན་སྐྱེས་ཡེ་ཤེས་,ཆེ། །དབུ་མའི་ཤེས་རབ་ལྷག་མཐོང་སོགས། །མིང་མ་མཐུན་ཡང་དོན་ལ་གཅིག །བློ་ལས་,འདས་པའི་ཡེ་ཤེས་ཡིན། །ད་ལྟའི་ཐ་མལ་ཤེས་པ་འདི། །ལྟ་སྒོམ་འཛིན་པས་,མ་བཅིངས་ཤིང༌། །བཟང་འདོད་ཞེན་པས་མ་བསླད་ལ། །ངན་རྟོག་འཇུར་བུས་བཅིང་
P000010_v001_00517,མིན་པའི། །དུས་གསུམ་རྟོག་བྲལ་བཞི་པའི་ཆ། །རང་བྱུང་ཡེ་ཤེས་འདུས་མ་བྱས། །སྨྲ་,བསམ་བརྗོད་བྲལ་ལྷན་ཅིག་སྐྱེས། །འདི་ཀ་གདོད་མའི་གཤིས་ལུགས་ཏེ། །ངོ་བོ་སྟོང་,པས་རྟག་མཐའ་བྲལ༑ ༑རང་བཞིན་གསལ་བས་ཆད་མཐའ་བྲལ། །ཐུགས་རྗེའི་རིག་རྩལ་ཅིར་,ཡང་འཆར། །སྐུ་གསུམ་དགོངས་པར་ཡེ་ནས་གནས། །དེ་ཕྱིར་བློས་བྱས་འཛིན་པ་ཡིས། །མ་,བཅིངས་མ་བཀྲོལ་རང་སར་ཞོག །ཡོད་པར་འཛིན་ལ་ཐར་པ་མེད། །མེད་པར་འཛིན་,ལ་མཐོ་རིས་མེད༑ ༑དངོས་པོར་འཛིན་པ་ཕྱུགས་དང་འདྲ། །དངོས་མེད་འཛིན་པ་དེ་,བས་བླུན། །གཉིས་ཀར་འཛིན་པའང་རིགས་མིན་པས། །གཉིས་མེད་ངང་དུ་ཅི་བདེར་ཞོག །སྣང་
P000010_v001_00518,བཏགས་ཆོས་ཀུན་སྒྱུ་མ་འདྲ། །མ་བརྟགས་ཉམས་དགའ་བརྟགས་ན་དབེན། །ཀུན་ཀྱང་རིག་,རྩལ་རོལ་པ་ཙམ། །སྣང་སྟོང་འཛིན་བྲལ་ཆེན་པོར་ཞོག །རྩལ་རྟོག་བཟང་ངན་ཅི་,ཤར་ཡང༌། །དགག་སྒྲུབ་ཆེད་འཛིན་མ་བྱེད་པར། །སྦྲུལ་མདུད་མཁའ་ལ་བོར་བ་,བཞིན། །རང་གྲོལ་གཉུག་མའི་ཀློང་དུ་ཀློད། །ལར་ནི་ཉོན་མོངས་སྤོང་སྒྱུར་ཁྱེར། །གང་ཟག་,བློ་རིགས་དག་དང་སྦྱར། །ཀུན་ཀྱང་མཐར་ཐུག་ཉོན་མོངས་ཀྱིས། །རང་རྒྱུད་མི་འཆིང་,དགོས་པ་གཅིག །རྗེས་ཐོབ་སྒྱུ་མའི་རྣལ་འབྱོར་གྱིས། །ཀུན་རྫོབ་ཁྱད་དུ་མི་གསོད་,པར། །ལས་འབྲས་ཕྲ་ཞིབ་འདོར་ལེན་ངོས། །ཚོགས་གཉིས་ཟུང་འབྲེལ་ལམ་ལ་སློབས། །ཐབས་དང་
P000010_v001_00519,བྲལ་བའི་ཤེས་རབ་དང༌༑ ༑ཤེས་རབ་བྲལ་བའི་ཐབས་རྐྱང་གིས། །འཆིང་བར་མདོ་,ལས་ཐུབ་པས་གསུངས། །ཐབས་ཀྱི་མཆོག་ནི་མོས་གུས་དང༌། །སྙིང་རྗེ་བྱང་སེམས་,བསྐྱེད་སོགས་ཡིན། །ཤེས་རབ་བདག་མེད་གཉིས་རྟོགས་ཡུམ། །སོ་སོ་རང་གིས་རིག་བྱ་,བའི། །དོན་དམ་ཡེ་ཤེས་སྤྱོད་ཡུལ་མཆོག༑ བློ་ལས་འདས་པའི་ཡེ་ཤེས་ཏེ། །འདི་གཉིས་,ཟུང་འབྲེལ་འཕགས་པའི་ལམ། །རྒྱལ་རྣམས་གཤེགས་ཤུལ་ཟླ་མེད་ཡིན། །དེ་ཕྱིར་སྟོང་ཉིད་,སྙིང་རྗེ་ཡིས། །རང་རྒྱུད་ལེགས་པར་ཐུལ་མཛོད་དང༌། །མདོ་དོན་སྙིང་པོ་དེ་,ནང་ཚང༌། །རྐྱེན་དང་བསྲེས་ལ་ཉམས་སུ་ལོངས། །དེ་སྐད་པདྨ་རྣམ་རྒྱལ་གྱིས། །བློ་
P000010_v001_00520,གསལ་དགྱེས་པའི་གསོས་སུ་བྲིས། །དགེ་བས་བསྐུལ་བ་པོ་ཉིད་ཀྱི། །དགེ་བློ་ཡོན་,ཏན་གོང་འཕེལ་ཤོག །༄༅། །འདི་འདྲ་ཞིག་ཀྱང་ཚིག་གི་ལམ་ནས་འགོག་མེད་དུ་,ཤོར་བ།དུ་མ་རོ་གཅིག་རྟོགས་པས་གཟུང་འཛིན་གྱི་འཕྲང་ཞིག །རོ་གཅིག་དུ་,མར་ཤར་བས་རྟེན་འབྲེལ་གྱི་ཐབས་མཁས། །འབྲེལ་ཚད་དོན་དང་ལྡན་པ་དྲིན་,ཆེན་གྱི་བླ་མ། །རྣམ་ཀུན་འགྱུར་བ་མེད་པར་སྙིང་དབུས་སུ་བཞུགས་ཤིག །རྒྱལ་,བས་ཆོས་ཕུང་བརྒྱད་ཁྲི་བཞི་སྟོང་དུ་གསུངས་གང༌། །གདུལ་བྱའི་རྒྱུད་ཀྱི་,ཉོན་མོངས་དེ་སྙེད་ཀྱི་གཉེན་པོ། །རྩ་བ་བདག་འཛིན་འདུལ་ཐབས་ཁོ་ན་
P000010_v001_00521,རུ་འདུག་པས། །རང་རྒྱུད་ཉོན་མོངས་འདུལ་སྦྱོང་ཉམས་ལེན་རེ་གནང་འཚལ། །ངེས་འབྱུང་,རྒྱུད་ལ་མ་སྐྱེས་ཆོས་གྲལ་དུ་མི་ཚུད། །གཞན་ཕན་བྱང་སེམས་མ་འབྱོངས་,ཐེག་ཆེན་གྱི་ལམ་བོར། །སྒོ་གསུམ་རྡོ་རྗེ་གསུམ་བྲལ་སྔགས་འཆང་གི་འདྲ་,ཅོག །བསྟན་སེལ་འཇུག་པའི་རྐང་འདྲེན་ཟོག་པོ་ལ་མ་རེ། །བླ་ཡི་མཆོད་གནས་,སྡེ་གཉིས་རབ་བྱུང་དང་སྔགས་པ། །སྔ་མ་བསླབ་གསུམ་རྒྱན་མཛེས་ངུར་སྨྲིག་,གི་རྒྱལ་མཚན། །འཆལ་སྤྱོད་ངན་འགྲོའི་གཡུལ་བཟློག་སྐྱེ་དགུ་ཡི་མཆོད་གནས། །ཕྱི་མ་,ལྕང་ལོ་གོས་དཀར་སྔགས་སྤྱོད་ཀྱི་དཔའ་བོ། །དམ་གཙང་སྒྲུབ་ལ་གཞོལ་བས་
P000010_v001_00522,དོན་གཉིས་ཀྱི་གཏེར་བཞེད། །དེ་ལས་གསུམ་པའི་རྟགས་ཤིག་སྔོན་རབས་ལ་མ་,གྲགས། །སྣང་སྲིད་བདེན་ཞེན་ཞིག་པའི་རྣལ་འབྱོར་གྱི་དཔའ་བོར། །ཕྱོགས་ལས་རྣམ་རྒྱལ་,གྲུབ་པའི་བརྟུལ་ཞུགས་ཤིག་ཡོད་དེ། །གྲོང་ནག་སྐྱ་མིན་སེར་མིན་ཁྲམ་རྐུན་,འདི་མ་ཡིན། །སྣང་བ་དབང་དུ་སྒྱུར་བའི་ཁྱད་ཆོས་ཤིག་ཡོད་གྲགས། །སྔོན་རབས་,བསད་པ་གསོ་བ་གྲུབ་རྟགས་སུ་འཇོག་ཀྱང༌། །དེང་སང་གང་མཐོང་གསོད་,པ་གྲུབ་རྟགས་སུ་རློམ་འདུག །འཁོར་འདས་བདེན་རྫུན་མཉམ་པའི་རྟོགས་པ་ཞིག་,མེད་ན། །བ་བཅོལ་སྨྱོན་པའི་སྤྱོད་པ་ངན་འགྲོ་ཡི་ས་བོན། །སྟོན་པ་ཐུགས་
P000010_v001_00523,རྗེ་ཅན་གྱི་རྗེས་འཇུག་ཞིག་ཡིན་ན། །སྙིང་རྗེའི་མངའ་བདག་དེ་ཡིས་གྲངས་,མེད་ཀྱི་བསྐལ་པར། །བྱམས་པའི་ཕྱག་གིས་བསྲུང་བའི་གཉེན་ཚན་གྱི་འགྲོ་ལ། །འཚེ་,འདི་ཕ་བསད་རྒྱལ་རྔ་བརྡུང་བ་ལས་འོས་ཅི། །སྔོན་བསགས་རྣམ་དཀར་མཐུ་,ཡིས་དལ་འབྱོར་གྱི་རྟེན་ལ། །ངུར་སྨྲིག་ཐར་པའི་རྒྱལ་མཚན་སྐལ་བཟང་དུ་,ཐོབ་ཚེ། །སྤྱོད་ངན་ནག་ཆང་གཉེར་བའི་མ་རབས་ཀྱི་ལད་མོ། །བྱེད་གང་མིག་,ཡོད་གཡང་ལ་མཆོང་འཕྱོངབ་ལས་འོས་ཅི། །འོན་ཀྱང་དམ་པའི་མཛད་སྤྱོད་བྱིས་,བློ་ཡིས་མི་དཔོག །བསྟོད་སྨད་སྒྲོ་སྐུར་མི་བྱ་བཏང་སྙོམས་སུ་བཞག་ནས། །རང་
P000010_v001_00524,བློ་ལྐོག་གྱུར་མིན་ཕྱིར་རང་ཚོད་ཀྱི་བྱ་བ། །ཚུལ་ཁྲིམས་མིག་བཞིན་སྲུང་,བ་འཕྲལ་ཡུན་གྱི་འདུན་མ། །སྟོང་ཉིད་ཤེས་པས་མི་ཆོག་སྟོང་འཛིན་དང་,བྲལ་དགོས། །ལས་འབྲས་གོ་བས་མི་ཕན་ལག་ལེན་དུ་ཐེབས་དགོས། །བྱང་སེམས་བསྐྱེད་,པས་མི་ཆོག་གཞན་ཕན་ལ་བརྩོན་དགོས༑ ༑སྔགས་སྒོར་ཞུགས་པས་མི་ཕན་བསྐྱེད་,རྫོགས་ཀྱི་གདེང་དགོས། །བླ་མར་གཞན་གྱིས་བཀུར་ཡང་རང་རྒྱུད་ནི་ཐ་མལ། །ཚུལ་,ཁྲིམས་མིག་སྔར་མཛེས་ཀྱང་ངོས་ལྐོག་གི་ཚུལ་འཆོས༑ ༑བདེ་དུས་ཡིན་ཡིན་འདྲ་,ཡང་དོགས་ས་རུ་བསླུ་བའི། །མ་བརྟགས་ཉམས་དགའ་བརྟགས་ན་ཡི་མུག་གི་
P000010_v001_00525,རང་བཞིན། །སྙིགས་མའི་སྤྱོད་ཚུལ་མཐོང་བས་སྐྱོ་མོ་རང་སྐྱོ་དྲག །ཐར་པ་དོན་,དུ་གཉེར་བའི་སྐལ་བཟང་འདྲ་ཡོད་ན། །སྔོན་བྱོན་མཁས་བཙུན་གྲུབ་པའི་རྣམ་,ཐར་ལ་ཞུགས་ནས། །རང་གཞན་དོན་ཀུན་འགྲུབ་པའི་མཛད་པ་རེ་གནང་དང༌,། །སྲས་བཅས་རྒྱལ་བ་དགྱེས་པའི་ཤིས་བརྗོད་ཅིག་མཛད་འདུག །ཅེས་པ་ཡུལ་རྐྱེན་,འགའ་ཞིག་གི་སེམས་སུན་སྐྱེས་ཚེ༑ འདི༵་འ༵དྲ་ཞིག༵་ཀྱང༵་ཚི༵ག་གི༵་ལ༵མ་ན༵ས་,འགོག༵་མེ༵ད་དུ༵་ཤོར༵་བ༵་བཟོད་པར་གསོལ།༄༅། །ལྟ་སྒོམ་སྤྱོད་པའི་མདོ་འགག་ཚིག་,གསུམ་ཞུ།གདོད་ནས་རྣམ་གྲོལ་འོད་གསལ་གཉུག་མའི་གཤིས། །ལྟ་སྒོམ་སྤྱོད་གསུམ་བྲལ་
P000010_v001_00526,བའི་དབྱིངས་ཆེན་པོར། །བཏང་བཞག་འགྲོ་འོང་བྲལ་བས་ཕྱག་འཚལ་ནས། །ལྟ༵་སྒོམ༵་སྤྱོད༵་,པ༵འི་མ༵དོ་འག༵ག་ཚི༵ག་གསུམ༵་ཞུ༵། །འཁོར་འདས་ཆོས་ཀུན་སེམས་ཀྱི་རོལ་པ་ཙམ། །སེམས་,ཉིད་དུས་གསུམ་སྐྱེ་འགག་འཕོ་འགྱུར་བྲལ། །བརྟག་པས་མི་མཚོན་དཔྱད་པའི་བློས་,མི་རེག །མཐའ་བྲལ་ཆོས་ཉིད་ཡངས་པའི་ཀློང་དུ་ཞོག །གང་ལྟར་འཛིན་པ་དེ་,བཞིན་ཉིད་དུ་མིན། །ཇི་ལྟར་བཟུང་ཡང་ཕྱིར་ཞིང་འཁྲུལ་བའི་གཟེབ། །ཡང་དག་དོན་,ལ་རྟོགས་དང་མ་རྟོགས་མེད། །དེ་བས་སེམས་འཛིན་དམིག་གཏད་བོར་ན་ལེགས། །སྒོམ་,པ་མ་ཡིན་འདི་སྒོམ་གཏད་སོ་ཞིག །མི་སྒོམ་མིན་ཏེ་ཡེངས་འཁྲུལ་གདོད་
P000010_v001_00527,ནས་དག །བློ་བྲལ་གཤིས་ལ་ཕེབས་ན་རྣལ་མའི་དོན། །རང་དྭངས་མི་གཡོ་འོད་,གསལ་ཆེན་པོར་ཞོག །ཡེ་གྲོལ་ཉིད་ལ་བསྐྱར་གྲོལ་མི་དགོས་ཕྱིར། །རྩལ་གྱི་རྟོག་,ཚོགས་བཟང་ངན་གང་ཤར་ཡང༌། །རང་གིས་རང་གྲོལ་གཉེན་པོས་འཆོས་པ་,སྤོངས། །མ་བཅོས་གཉུག་མར་ཀློད་པའི་ལམ་ཁྱེར་གཅེས། །སྟོང་གསལ་ཤར་གྲོལ་འགགས་མེད་,རིག་པའི་གཤིས། །ཡེ་ནས་སྐུ་གསུམ་དགོངས་པའི་ངོར་གནས་པས། །ཡིན་ལུགས་ཅོག་བཞག་,བཞི་ཡི་གསེང་ལམ་ནས། །གདོད་མའི་གསང་ཆེན་ཚེ་འདིར་འགྲུབ་པར་མཛོད། །མདོར་ན་,ཅིར་སྣང་ལྷ་སྐུའི་ཕྱག་རྒྱ་ཆེ། །སྒྲ་གྲགས་བརྗོད་པ་གྲགས་སྟོང་སྙིང་པོ་
P000010_v001_00528,གསུང༌། །དྲན་རྟོག་རང་གྲོལ་འོད་གསལ་རྒྱལ་བའི་ཐུགས། །རྡོ་རྗེ་གསུམ་གྱི་རྣལ་,འབྱོར་འབྲལ་མེད་མཛོད། །དེ་སྐད་མཆོག་སྤྲུལ་གྲུབ་པའི་སྤྱོད་འཆང་གི། །གསུང་གིས་བསྐུལ་,ངོར་མི་ལྡོག་གཡར་ཁྲལ་ཙམ། །སྤྲུལ་མིང་འགྱུར་མེད་པདྨ་རྣམ་རྒྱལ་གྱིས། །བྲིས་པའི་,དགེ་བས་འགྲོ་རྣམས་སངས་རྒྱས་ཤོག །༈ རྗེ་མཚུངས་མེད་ཆོས་ཀྱི་རྒྱལ་པོར་འདུད། །སྤྲང་,བློ་སྣ་ཆོས་ལ་བསྒྱུར་དུ་གསོལ། །ང་ལྟ་བ་མཐོ་མཐོ་ཞིག་བསམ་བསམ་,ནས། །ཁ་འབྱམས་ཀྱི་ཚིག་གི་ལྟ་བར་ཞེན། །བློས་བྱས་ཀྱིས་བློ་འདས་སྒྲིབ་ནས་,གདའ། །ད་གཏད་མེད་ཀྱི་ངང་དུ་མི་སྡོད་རེ། །སྒོམ་པ་དྭངས་དྭངས་ཤིག་བསམ་
P000010_v001_00529,བསམ་ནས། །གསལ་སྟོང་གུད་བཅད་ཀྱི་ཉམས་ལ་ཞེན། །བློ་གཉིས་འཛིན་གྱི་གཟེབ་དུ་,ཚུད་ནས་གདའ། །ད་འཛིན་མེད་ཀྱི་ངང་དུ་མི་ཉལ་རེ། །སྤྱོད་པ་མཛེས་མཛེས་,ཞིག་བསམ་བསམ་ནས། །ཕྱི་ཚུལ་གྱི་ཀུན་སྤྱོད་རྟགས་ལ་ཞེན། །ཚུལ་འཆོས་ཀྱིས་སྒྲོག་,གིས་བཅིངས་ནས་གདའ། །ད་རང་གཤིས་ལྷུག་པར་མི་སྟོན་རེ། །འབྲས་བུ་བཟང་བཟང་,ཞིག་བསམ་བསམ་ནས། །ལྟ་སྒོམ་དང་ཉམས་ཀྱི་ཞེན་པས་བཅིང༌། །རེ་དོགས་ཀྱི་,འཕྲང་དུ་བསྐྱུར་ནས་གདའ། །ད་བྱར་མེད་ཀྱི་ངང་དུ་མི་སྡོད་རེ། །ཚུལ་དེ་,སྐད་ལྟ་སྒོམ་སྤྱོད་པའི་གླུ། །སྤྲང་ཆོས་མེད་ཀུན་བཟང་བསྟན་རྒྱལ་གྱིས། །རང་ཉམས་
P000010_v001_00530,སུ་ཤར་ནས་འགོགས་མེད་བླང༌། །དགེ་དེས་ཀྱང་འགྲོ་ཀུན་ཡོངས་གྲོལ་ཤོག །༈ ཨ་,ཧོ། ད་ལྟའི་རིག་པ་མ་བཅོས་ཐ་མལ་གྱི་ཤེས་པ། །ཡེ་ནས་ཀ་དག་,ཆོས་ཟད་རྗེན་པ་རུ་འདུག་པས། །ཚིག་སྐམ་གྲུབ་མཐར་ཞེན་པའི་ཨ་འཐས་,དེ་མ་དགོས། །ངོ༵་ར༵ང་ཐོ༵ག་ཏུ་འཕྲོད་པའི་ཆོས་གྲོགས་ཚོ་སྐྱིད་དོ། །རང་བྱུང་,གཞི་ནས་རིག་པ་སྐུ་གསུམ་གྱི་དགོངས་པ༑ ༑ཡེ་ནས་འདུ་འབྲལ་མེད་པའི་,ངང་ཚུལ་འདི་སྐྱོངས་དང༌། །བླུན་སྒོམ་བྱས་ཡུས་འདྲེན་པའི་ཨུ་ཚུགས་དེ་,མ་དགོས། །ཐག༵་གཅི༵ག་ཐོག་ཏུ༵་ཆོ༵ད་དང་རྡོ་རྗེ་ཡི་སྤུན་ཚོ། །གང་ཤར་དགག་
P000010_v001_00531,སྒྲུབ་བྲལ་བའི་གཤིས་ལུགས་ལ་ལྟོས་དང༌། །སྦྲུལ་མདུད་རང་སར་གྲོལ་འདྲའི་,ངང་ཚུལ་འདི་མཚར་རོ། །སྤང་གཉེན་གཞན་ནས་འཚོལ་བའི་རྩོལ་སྒྲུབ་དེ་མ་,དགོས། །གདེ༵ང་གྲོ༵ལ་ཐོག༵་ཏུ་ཆོས་པའི་རྣལ་འབྱོར་ཚོ་བདེའོ། །བརྒྱུད་པ་བཟང་པོ་ཀུན་,བཟང་པདྨ་ཡི་བུ་རྒྱུད༑ ༑དོན་བརྒྱུད་བྱིན་རླབས་འཕོས་པའི་རྟོགས་ལྡན་གྱི་ཕྲེང་,བ། །བཤད་ཡམ་ཚིག་ལ་འཆེལ་བའི་རྟོག་གེ་དེ་མ་ཡིན། །འུ་ཅག་ཇི་ལྟར་,བྱས་ཀྱང་སྐྱིད་པོ་རུ་འདུག་གོ །སྣང་ཟོས་གང་བདེར་སྐྱོང་བ་རྒྱལ་ཁམས་,གྱི་གཅེས་ཕྲུག །འགྱུར་མེད་ཀུན་བཟང་བསྟན་པའི་རྒྱལ་མཚན་དུ་འབོད་དེས། །ཡིད་ལ་
P000010_v001_00532,ཤར་བཞིན་དབེན་པའི་རི་ངོགས་སུ་སྨྲས་སོ། །དགེ་བས་འགྲོ་ཀུན་རྒྱ་གྲོལ་,ཕྱལ་བ་རུ་ཤོག་ཅིག །༄༅། །ལྟ་སྒོམ་སྤྱོད་པའི་གླུ།ཕ་དྲིན་ཆེན་ཆོས་རྗེའི་ཞབས་,ལ་འདུད། །བུའི་བློ་སྣ་དམ་པའི་ཆོས་ལ་བསྒྱུར། །ཀྱེ་གསོན་དང་འདིར་ཚོགས་སྒོམ་,ཕྲུག་ཚོ། །ད་ལྟ་ཡི་རིག་པ་སོ་མ་འདི། །ཀ་དག་ཆོས་ཟད་རྗེན་པ་,རུ། །ངེས་ཤེས་བསྐྱེད་དེ་བལྟ་བ་ལ། །ཡིད་དཔྱོད་ཀྱི་འཛིན་པས་མ་བསླད་འཚལ། །འདི་,སྒོམ་གྱི་དམིགས་གཏད་བྲལ་བའི་ངང༌། །ཡེངས་པ་རུ་ཕྱལ་བར་མ་སོང་,བར། །མ་བཅོས་རང་བབས་ཀྱི་སྒོམ་པ་ལ། །འཇུར་དྲན་གྱི་ཐག་པས་མི་འཆིང་
P000010_v001_00533,འཚལ། །རང་གྲོལ་གྱི་གནད་དང་མ་བྲལ་བར། །རྟོག་ཚོགས་ཀུན་སྦྲུལ་མདུད་བཞིན་གྲོལ་,ངང༌། །རྒྱལ་སྲས་ཀྱི་སྤྱོད་ལ་བསླབ་པ་ལ། །ཚུལ་འཆོས་ཀྱི་འདྲ་འབག་མི་,གསོལ་འཚལ། །ཡེ་གྲོལ་གྱི་རིག་པ་ཕྱམ་བརྡལ་འདི༑ ༑སྐུ་གསུམ་གྱི་ངོ་བོར་ལྷུན་,གྲུབ་པས། །ད་འབྲས་བུ་གཞན་ནས་ཚོལ་མ་དགོས། །རེ་དོགས་ཀྱི་འཕྲང་ལ་མི་,གཅུན་འཚལ། །ཚུལ་དེ་སྐད་ལྟ༵་སྒོམ༵་སྤྱོད༵་པ༵འི་གླུ༵། །སྤྲང་ཆོས་གཟུགས་པདྨ་རྣམ་རྒྱལ་,གྱིས། །བློར་གང་ཤར་སོར་མོའི་ཟློས་གར་བསྒྱུར། །ཁྱེད་དད་པ་ཅན་གྱིས་གཟིགས་མོར་,ཞུ། །༈ ཀྱེ་གསོན་དང་སྐལ་ལྡན་གྲོགས་པོ་རྣམས། །ཕྱི་རྣམ་རྟོག་སྣ་ཚོགས་འཁྲུལ་བའི་
P000010_v001_00534,སེམས༑ དེ་བལྟས་པས་ཆོས་ཉིད་དོན་ལ་རིང༌། །ནང་རིག་མཁན་སོ་མའི་ངོ་,ལ་ལྟོས། །བློ་བྲལ་གྱི་དགོངས་པ་འཆར་ཏེ་མཆི། །སེམས་འཇུར་བུས་བཅིངས་པའི་སྒོམ་,པ་འདིས། །དོན་གཉུག་མའི་རང་སོ་མི་ཟིན་པས། །མ་བཅོས་རྣལ་མ་ཡི་ངང་,ལ་ཞོག །གང་ཤར་ཀུན་སྒོམ་དུ་འཆར་ཏེ་མཆི། །བློ་ཡུལ་ཕྱིར་འབྲེང་ན་དུག་,རོ་ལྡང༌། །རང་གྲོལ་གྱི་གནད་མེད་ཐ་མལ་པ༑ ༑བུ་ཤར་གྲོལ་རྗེས་མེད་,ཀྱི་ངང་ལ་ཞོག །སྣང་རྐྱེན་ཀུན་གྲོགས་སུ་འཆར་ཏེ་མཆི། །སྒོམ་ཆེན་ཀུན་སྒོམ་,གྱིས་བཅིངས་ནས་གདའ། །བདེ་གསལ་མི་རྟོག་གི་བསླུ་བྲིད་མཁས། །བུ་ཞེན་མེད་འཛིན་
P000010_v001_00535,མེད་ཀྱི་ངང་དུ་ཞོག །དོན་རྟོགས་པའི་རང་ཞལ་མཇལ་ཏེ་མཆི། །ཚུལ་དེ་སྐད་,གང་ཤར་ཡི་གེའི་ཕྲེང༌། །སྤྲང་གཏད་མེད་ཀུན་བཟང་བསྟན་རྒྱལ་གྱིས། །གནས་ཡོན་,ཏན་ཀུན་འཛོམས་སེང་གེ་རྫོང༌། །དཔལ་པདྨ་འོད་གླིང་སྒྲུབ་སྡེར་བྲིས། །༄༅། །རང་གཞན་,གྱི་སྤྱོད་ཚུལ་ལ་སྐྱོ་བའི་གླུ་ངེས་པར་འབྱུང་བའི་རྒྱན་ཞེས་བྱ་,བ་བཞུགས་སོ། །ཀྱེ་ཧོ། སྐྱབས་དཀོན་མཆོག་ཀུན་འདུས་ཨོ་རྒྱན་གྱི་སློབ་དཔོན། །ཡོངས་མི་,གཟུགས་ཤར་བ་མཁྱེ༵ན་བརྩེ༵་ཡི་དབ༵ང་པོ༵། །བདག་གསོལ་འདེབས་བུ་ལ་ཐུགས་རྗེ་,ཡིས་གཟིགས་ཏེ༑ ༑བློ་ཆོས་སུ་འགྲོ་བའི་བྱིན་རླབས་ཤིག་སྩོལ་ཅིག །དུས་དེང་སང་
P000010_v001_00536,སྙིགས་ལྔའི་ཡང་ཐ་ལ་ཐུག་པས། །མི་སུ་ལ་བལྟས་ཀྱང་ཡི་ཆད་ཀྱི་,སྣོན་མ། །ཚུལ་གང་ལ་བསམས་ཀྱང་སྐྱོ་ཤས་ཀྱི་བསྐུལ་འདེབས། །འདི་བསམ་བཞིན་གོང་,མའི་རྣམ་ཐར་རང་དྲན་ནོ། །རྐྱེན་འདིས་བསྐུལ་དམ་པའི་ལྷ་ཆོས་ལ་དྲིལ་,འགྲོ། །ཕྱི་འབྱུང་བ་འཁྲུགས་པའི་གཡོ་འཕྲུལ་གྱི་རྒོད་ལུགས། །ནང་དགྲ་གཉེན་བར་མའི་,གནས་ཁང་གི་འགྱེལ་ཚུལ། །གནས་བདག་འཛིན་ཞེན་པ་དགོས་མེད་ཀྱི་བསྐུལ་འདེབས། །འདི་,བསམ་བཞིན་གོང་མའི་རྣམ་ཐར་རང་དྲན་ནོ། །རྐྱེན་འདིས་བསྐུལ་དམ་པའི་ལྷ་,ཆོས་ལ་དྲིལ་འགྲོ། །ཁོང་ན་ནིང་གངས་ལྗོངས་ས་བདག་གི་གཙུག་ནོར། །དུས་ད་
P000010_v001_00537,ལོ་བརྣག་དཀའི་ཁྲི་མུན་དུ་ཆུད་སྐད། །སྟོབས་སྙན་གྲགས་འཛོམས་ལ་དགོས་མེད་,ཀྱི་བསྐུལ་འདེབས། །འདི་བསམ་བཞིན༴ །རྐྱེན་འདིས་བསྐུལ༴ །འཕྲལ་རྐྱེན་སྣང་ཕྲ་མོས་བློ་ཁ་དེ་,བསྒྱུར་ནས། །མས་བུ་གཅེས་གསོད་པའི་གཤེད་མ་ལ་གཏད་སྐད། །གཉེན་ཉེ་འབྲེལ་ངོ་,སྲུང་དགོས་མེད་ཀྱི་བསྐུལ་འདེབས། །འདི་བསམ་བཞིན༴ །རྐྱེན་འདིས༴ །བོད་གངས་ལྗོངས་བླ་དཔོན་ཕལ་,ཆེར་གྱི་བང་མཛོད། །རང་ཕུང་ལ་སྦྱོར་བའི་མཐའ་མི་ཡི་དགའ་སྟོན༑ ༑ནོར་ལོངས་,སྤྱོད་གསོག་ལ་དགོས་མེད་ཀྱི་བསྐུལ་འདེབས། །འདི་བསམ་བཞིན༴རྐྱེན་འདིས༴ །ཁོང་སྨིན་གྲོལ་གདམས་,པ་འབོགས་མཁན་གྱི་སློབ་དཔོན། །འཁོར་གྲྭ་སློབ་གདུག་པས་གསོན་སྙིང་གི་དམར་
P000010_v001_00538,འབྱིན། །དགོན་གྲྭ་གཙང་སྡུད་ལ་དགོས་མེད་ཀྱི་བསྐུལ་འདེབས༑ ༑འདི་བསམ་བཞིན༴ །རྐྱེན་འདིས་བསྐུལ༴ །བོད་,གངས་ལྗོངས་ལེགས་ཉེས་ལུང་སྟོན་གྱི་ཆོས་རྗེ། །འཕྲིག་ཙམ་ཡང་མེད་པར་འཆི་,བདག་གིས་དྲངས་སྐད། །ཉམས་ཟ་ཟི་འཆད་ལ་དགོས་མེད་ཀྱི་བསྐུལ་འདེབས། །འདི་བསམ་,བཞིན༴ །རྐྱེན་འདིས་བསྐུལ༴ །མཐུ་ངན་སྔགས་རྣོ་སོ་ངོམ་འདོད་ཀྱི་མགོ་བོ། །གནས་མཆོད་རྟེན་,འོག་ཏུ་གཏན་ཉལ་དུ་བྱས་སྐད༑ ༑མི་བསམ་ངན་འཆང་ལ་དགོས་མེད་ཀྱི་,བསྐུལ་འདེབས། །འདི་བསམ་བཞིན༴ །རྐྱེན་འདིས་བསྐུལ༴ །དུས་ད་ནང་དགྲ་འདུལ་གཉེན་སྐྱོང་གི་ཕོ་,རྒོད། །དགོང་ཕྱི་དྲོར་ཕུང་པོ་བྱ་ཁྱི་ཡི་དགའ་སྟོན། །ཚེ་འདིར་སྣང་ཞེན་ལ་
P000010_v001_00539,དགོས་མེད་ཀྱི་བསྐུལ་འདེབས། །འདི་བསམ་བཞིན༴ ༑རྐྱེན་འདིས༴ །ཆོས་ལྔ་རིགས་སྨྲ་བ་གཞན་བཀུར་,གྱི་སློབ་དཔོན། །དགྲ་འཆི་བས་ཟིན་ཚེ་ཝ་སྐད་རང་འཆོར་སྐད། །ཉམས་མ་བླང་,བསླབ་ཤེས་དགོས་མེད་ཀྱི་བསྐུལ་འདེབས། །འདི་བསམ་བཞིན༴ །རྐྱེན་འདིས་བསྐུལ༴ །རང་འབྱོར་པའི་དུས་,སུ་མ་བོས་ཀྱང་འདུ་ལ། །རྒུད་ཙ་ན་བསྐྲད་བཞིན་ཇེ་རིང་དུ་འགྱུར་,བ། །གྲོགས་ཡིད་མཐུན་འཚོལ་ལ་དགོས་མེད་ཀྱི་བསྐུལ་འདེབས། །འདི་བསམ་བཞིན༴ །རྐྱེན་འདིས་བསྐུལ༴ །ཆོས་,ཟབ་དགུ་སྟེར་ཡང་སྣ་ལེན་གྱིས་མ་བྱུང༌། །ཕན་ཡོད་ཚད་བཏགས་ཀྱང་,འཁོས་ཀ་ཡིས་དབེན་ལོ། །ཁོང་ཡོན་བདག་ངོ་སྲུང་དགོས་མེད་ཀྱི་བསྐུལ་འདེབས། །འདི་
P000010_v001_00540,བསམ་བཞིན༴ །རྐྱེན་འདིས༴ །ནོར་བདོག་དགུས་བརྔན་རིང་ལྷ་བཞིན་དུ་འཛུམས་ཀྱང༌། །དོན་གལ་,ལ་ཐུག་ཚེ་གཤིན་རྗེ་བཞིན་ཁྲོས་པའི༑ ༑དཔོན་ཁྲེལ་མེད་ངོ་འཛིན་དགོས་མེད་,ཀྱི་བསྐུལ་འདེབས། །འདི་བསམ་བཞིན༴ །རྐྱེན་འདིས་བསྐུལ༴ །གཏིང་ཕན་སེམས་དཀར་ཡང་གཡོ་སྒྱུ་རུ་,མཐོང་ཞིང༌། །ཚིག་ཕན་པར་འདོམས་པ་ཁོང་སྐྲན་གྱི་གཞི་མ། །སྤྲང་རང་ཚོད་,འཛིན་རན་བསྐུལ་མ་རུ་གདའ་བ། །འདི་བསམ་བཞིན༴ །རྐྱེན་འདིས་བསྐུལ༴ །བློ་ཆགས་སྡང་ཆོས་,བརྒྱད་མཁས་པ་ཡི་ནང་རྫོང༌། །ལས་ཐོ་ཅོའི་སྨྱོ་སྤྱོད་གྲུབ་ཐོབ་ཀྱི་,ཁྱད་ནོར། །འདི་བསྟན་པ་ཉམས་པའི་སྔ་ལྟས་སུ་གདའ་བ༑ ༑འདི་བསམ་བཞིན༴ །རྐྱེན་འདིས་
P000010_v001_00541,བསྐུལ༴ །ལས་བདེན་རྫུན་མི་གཞིག་ཕག་ནོར་གྱི་ཆེ་ཆུང༌། །ཕུག་ཕྱི་ཐག་མི་,བསྲིང་འཕྲལ་གོང་གི་ཐུབ་ཆོད། །རྗེ་མངའ་ཐང་ཉམས་པའི་སྔ་ལྟས་སུ་གདའ་,བ། །འདི་བསམ་བཞིན༴ །རྐྱེན་འདིས་བསྐུལ༴ །སྔོན་བསོད་ནམས་བསགས་པའི་གསེར་ཆབ་དང་གསེར་ཆོས། །དུས་,དེང་སང་རྙེད་པའི་ཡང་ཟོང་དུ་ཁྱེར་བ། །འབངས་བསོད་ནམས་ཟད་པའི་སྔ་,ལྟས་སུ་གདའ་བ། །འདི་བསམ་བཞིན༴ །རྐྱེན་འདིས་བསྐུལ༴ །ཚུར་རང་ལ་བལྟས་ཀྱང་རྣམ་གཡེང་,གི་ཁོལ་པོ། །ཆོས་མང་དུ་ཐོས་ཀྱང་རང་རྒྱུད་ལ་མ་འབྱོར། །དུས་ད་ལྟ་,ཤི་ན་བློ་གཏད་རང་མི་འདུག །འདི་བསམ་བཞིན༴ །རྐྱེན་འདིས་བསྐུལ༴ །དུས་སྙིགས་མའི་དགོན་
P000010_v001_00542,གོག་ཆགས་སྡང་གི་ཚང་ཚིང༌། །ལས་ཇི་ལྟར་བྱས་ཀྱང་སྡིག་སྡུག་གི་,རུ་མ༑ ༑ཚུལ་གང་ལ་བསམས་ཀྱང་ཡིད་ཆད་ཀྱི་ཁ་སྣོན། །འདི་བསམ་བཞིན༴ །རྐྱེན་འདིས་,བྱས༴ །དགྲ་སྡང་བར་བཟུང་ཡང་ཚེ་རབས་ཀྱི་ཕ་མ། །གཉེན་བྱམས་པར་རློམ་ཡང་,འཁོར་བ་ཡི་འཆིང་ཐག །འཕྲལ་སྐྱིད་སྡུག་གང་བྱུང་སྔོན་ལས་ཀྱི་བརྐོས་བཞག །འདི་,བསམ་བཞིན༴ །རྐྱེན་འདིས་བསྐུལ༴ །དཀོར་ལོག་འཚོའི་རྙེད་པ་ཐར་ལམ་གྱི་སྲོག་གཅོད། །གཏམ་སྙན་,གྲགས་ངོ་བསྟོད་ཉོན་མོངས་ཀྱི་ཁ་སྣོན། །བློ་ཆོས་བརྒྱད་ཞེན་པ་གཉིས་ཕུང་,གི་གཞི་མ༑ ༑འདི་བསམ་བཞིན༴ །རྐྱེན་འདིས་བསྐུལ༴ །བདག་གཅེས་པར་འཛིན་པ་ཕུང་ཀྲོལ་གྱི་
P000010_v001_00543,རྩ་བ། །ལས་བྱ་བྱེད་མང་པོ་སེམས་ལས་ཀྱི་ཁུར་པོ། །བློ་རེ་དོགས་སྤྲོས་,པ་བར་ཆད་ཀྱི་སྔུན་བསུ། །འདི་བསམ་བཞིན༴ །རྐྱེན་འདིས་བསྐུལ༴ །རང་ཞི་བདེར་གཞོལ་བ་,ཐེག་དམན་གྱི་གོལ་ས། །ཐབས་ཁྱད་དུ་གསོད་པ་ཆད་ལྟ་ཡི་མུར་ཐུག །སེམས་,སྟོང་འཛིན་ཞེན་པས་ས་ལམ་ནི་མི་བགྲོད། །འདི་བསམ་བཞིན༴ །རྐྱེན་འདིས་བསྐུལ༴ །ལུས་བཙུན་,ཚུགས་བཟུང་ཡང་ཤེས་རྒྱུད་ནི་ཐ་མལ། །གཏིང་རང་འདོད་ཕུག་བཅུག་གཞན་ཕན་,གྱི་འདྲ་ཅོག །རང་གར་འགྲོ་མི་ཤེས་ལོང་བ་ཡི་ལོང་ཁྲིད། །འདི་བསམ་བཞིན༴ །རྐྱེན་,འདིས་བསྐུལ༴ །ལུས་བེམ་གོག་དབེན་པའི་རི་བོ་ན་གནས་ཀྱང༌། །སེམས་གཡེང་བ་
P000010_v001_00544,མ་ཞི་གྲོང་ཡུལ་གྱི་ཁོལ་པོ། །རྒྱུད་མ་དུལ་ནགས་མཐའི་སྤྲེའུ་ཡི་ངང་,ཚུལ། །འདི་བསམ་བཞིན༴ །རྐྱེན་འདིས་བསྐུལ༴ །ཆུང་སེམས་ཤེད་མ་རྫོགས་གཞན་དབང་ལ་བསྙད་བསྙད། །ན་,ཚོད་ལ་ཕེབས་ཚེ་འདིར་སྣང་གི་བསླུས་བསླུས། །ད་མ་ཚོར་ངང་དུ་མི་,ཚེ་ནི་ཟད་འདུག །འདི་བསམ་བཞིན༴ །རྐྱེན་འདིས་བསྐུལ༴ །མགོ་སྐྲ་དཀར་ལྷ་ཡི་འཕྲིན་པ་,ནི་བསླེབས་ཟིན། །གདོང་དཔྲལ་རིས་གཤིན་རྗེའི་གྲིབ་སོ་ནི་ལམ་ལམ། །ཚུལ་གང་ལ་,བསམས་ཀྱང་འཆི་བ་ལ་ཐག་ཉེ། །འདི་བསམ་བཞིན༴ །རྐྱེན་འདིས་བསྐུལ༴ །ཆོས་ཐེག་རྩེ་བླ་,མེད་ཇི་ཙམ་དུ་ཟབ་ཀྱང༌། །རང་ཉམས་སུ་མ་བླངས་གྲོལ་བ་ནི་
P000010_v001_00545,མི་སྲིད། །རྒྱུད་ཉོན་མོངས་མ་ཐུལ་བྱས་ཡུས་ཀྱི་མི་ཕན། །འདི་བསམ་བཞིན༴ །རྐྱེན་འདིས་,བསྐུལ༴ །བློ་ངེས་འབྱུང་མ་སྐྱེས་འཁོར་བ་ལས་མི་འཕགས། །བྱམས་སྙིང་རྗེ་མ་འབྱོངས་,ཐེག་ཆེན་གྱི་སྐལ་ཆད། །རྒྱུད་བྱིན་རླབས་མ་ཞུགས་ཉམས་རྟོགས་ནི་མི་སྐྱེ། །འདི་,བསམ་བཞིན༴ །རྐྱེན་འདིས་བསྐུལ༴ །གཏིང་ཞེན་པ་ལོག་པ་བྱ་བཏང་གི་ཡང་རྩེ། །བློ་ཆོས་,བརྒྱད་འཆིང་བྲལ་འཁྲུལ་ཞིག་གི་དབང་པོ། །སྒོམ་རོ་གཅིག་རྟོགས་པ་རྟོགས་ལྡན་,གྱི་རྒྱལ་པོ། །འདི་བསམ་བཞིན༴ །རྐྱེན་འདིས་བསྐུལ༴ །བློ་ལས་སུ་རུང་བ་གྲུབ་རྟགས་ཀྱི་,རྒྱལ་པོ། །རང་འདོད་པ་ཟད་པ་གཞན་དོན་གྱི་རྩ་བ། །དགྲ་ཉོན་མོངས་ཆོམ་
P000010_v001_00546,པ་བརྟུལ་ཞུགས་ཀྱི་ཡང་རྩེ། །འདི་བསམ་བཞིན༴ །རྐྱེན་འདིས་བསྐུལ༴ །ཆོས་ལྟ་བའི་རྒྱལ་པོ་,བློ་འདས་ཀྱི་རྫོགས་ཆེན། །ལམ་ཚོགས་གཉིས་ཟུང་འབྲེལ་རྒྱལ་ཀུན་གྱི་གཤེགས་ཤུལ། །ཚེ་,སྒྲུབ་པ་མཉམ་པ་གྲུབ་ཐོབ་ཀྱི་དཔའ་ཚུགས། །འདི་བསམ་བཞིན་གོང་མའི་རྣམ་,ཐར་རང་དྲན་ནོ། །རྐྱེན་འདིས་བསྐུལ་དམ་པའི་ལྷ་ཆོས་ལ་དྲིལ་འགྲོ། །སྐྱབས་ཐུགས་,རྗེས་གཟིགས་ཤིག་བརྒྱུད་གསུམ་གྱི་བླ་མ། །ཡིད་གདུང་བས་འབོད་དོ་དྲིན་ཆེན་,གྱི་ཆོས་རྗེ། །བློ་འདིར་སྣང་འཆིང་བ་སྐད་ཅིག་ལ་ཕྲོལ་ཏེ། །སེམས་ཆོས་དང་,འདྲེས་པའི་བྱིན་རླབས་ཤིག་སྩོལ་ཅིག༑དགྲ་ལེ་ལོ་ངན་གོམས་ཚང་ཚིང་གི་
P000010_v001_00547,ཁྲོད་ནས། །ཆོས་བྱང་ཆུབ་ལམ་བཟང་བགྲོད་དུས་ཞིག་མི་འདུག །གྲོགས་སྐལ་བཟང་ཡོད་,ན་བརྩོན་འགྲུས་ཀྱི་མེ་ཆེན། །བློ་ངེས་འབྱུང་རླུང་གིས་སྤར་རན་དུ་གདའ་,འོ། །སྐྱབས་དཀོན་མཆོག་མ་གཏོགས་འཇིག་རྟེན་གྱི་ཁེ་དྲག །སུ་གང་ལའང་རེ་ལྟོས་,འཆའ་ས་ནི་མི་འདུག །བློ་ནང་དུ་ཁུག་ལ་དགེ་སྦྱོར་ལ་འབུངས་དང༌,། །གཞན་སུ་མ་མགུ་ཡང་རང་མདོ་ནི་དེའོ། །ཆོས་མ་ཤེས་འཁོར་བར་འཁྱམས་,རིས་སུ་མི་འདུག༑རང་ཉམས་སུ་མ་ལོན་སྔར་ཕན་དུ་བསླུས་ཨང༌། །སེམས་,བསམ་པ་བཟང་པོས་ཡིག་དྲུག་ནི་གཅིག་པུ། །འདྲེན་ནུས་ན་དེ་ཙམ་གྱིས་
P000010_v001_00548,ཀྱང་ནི་ཆོག་འདུག །སྤྲང་མི་རྗེས་ཟིན་པའི་རེ་བའང་མ་མཆིས། །ཆོས་འཇིག་རྟེན་,བྱ་གཞག་མང་པོ་ནི་མི་འགྲུབ། །སེམས་ལྷག་བསམ་བཟང་པོའི་ལེགས་སྨོན་དང་,འགྲོགས་ནས། །གནད་གལ་མདོ་ཡིག་དྲུག་འདྲེན་པ་ལ་སྨོན་ནོ། །དུས་ནམ་ཞིག་རང་,དོན་མཁྱེན་རྟོགས་དེ་རྫོགས་ནས། །འགྲོ་གཞན་ལ་ཕན་པའི་དུས་སྐབས་ཤིག་བྱུང་,ཚེ། །བློ་ཞི་བདེའི་ལམ་ལ་སྐད་ཅིག་ཙམ་གཞོལ་མིན། །མ་འགྲོ་ཀུན་སྒྲོལ་བའི་,སྨོན་ལམ་ཞིག་འདེབས་སོ། །ཆོས་སྒྲུབ་བརྒྱུད་རྣམ་བརྒྱད་ནོར་བུ་ཡི་རྒྱལ་མཚན༑ ༑བློ་,ཕྱོགས་སུ་མ་ལྷུང་ལྷག་བསམ་གྱི་ཕྲག་པས། །སྐྱེ་ཀུན་ཏུ་བསྒྲེང་བའི་སྨོན་
P000010_v001_00549,འདུན་ཞིག་བགྱི་བས། འདི་འགྲུབ་པའི་མཐུན་འགྱུར་མཆོག་གསུམ་གྱིས་སྩོལ་ཤོག །ཚིག་དེ་,སྐད་དུས་མཐའི་ཆོས་དྲེད་ཀྱི་ཡང་ཐ། །སྤྲང་པདྨ་བི་ཛས་སྐྱོ་གླུ་རུ་,བླང་བ། །གཞན་སྐྱོན་ལ་ཕོག་ན་བཟོད་པ་རུ་བཞེས་ནས། །དོན་བཀའ་བཀྱོན་མེད་,པའི་བཀའ་དྲིན་འདྲ་ཞུའོ། །༄༅། །སྒྲགས་ཀྱི་ལུང་སྟོང་དུ་པདྨ་བི་ཛས་མཚར་གཏམ།ན་,མོ་གུ་རུ། མཚན་དཔེའི་སྐུ་དངོས་མདོ་ཁམས་སྨད་ན་བཞུགས། །ཐུགས་ཀྱི་དགོངས་པ་,དུས་གསུམ་རྒྱལ་དང་མཉམ། །ངོ་མཚར་སྙན་པས་འཛམ་གླིང་ཡོངས་ལ་ཁྱབ། །ཕ་མཆོག་,བློ་གྲོས་མཐའ་ཡས་ཞབས་ལ་འདུད། །མཁོས་མེད་རོ་དང་འདྲ་བའི་ཉམ་ཆུང་
P000010_v001_00550,ངས༑ ༑ཁམས་ཀོང་ལྷོ་མོན་དབུས་གཙང་ཆུ་བཞིན་ཉུལ། །རང་མཁོས་ཆོས་མཐུན་བྱ་བ་,ཅི་ནུས་བསྒྲུབས། །བསམ་དོན་མཐའ་རུ་ཕྱིན་པའི་གླུ་ཞིག་ལེན། །རྒྱ་ཟོང་དབུས་སུ་,བྲིམ་པའི་ཚོང་སྐོར་དང༌། །འདིར་སྣང་ཆོས་བརྒྱད་སྒྲུབ་པའི་ཐོབ་སྐོར་གཉིས། །རང་,གཞན་གཉིས་ཕུང་སྒྲུབ་པའི་ཁྲོམ་ཁྲམསྐོར་གསུམ། །མ་ཡིན་བསམ་སྦྱོར་རྣམ་པར་དག་,པས་ཕྱིན། །འདུན་མའི་རྩེ་མོར་གྱུར་པའི་གླུ་ཞིག་ལེན། །བྱ་བ་མཐའ་རུ་ཕྱིན་,པའི་བྲོ་ཞིག་འཁྲབ། །རྟེན་མཆོག་ཁྱད་འཕགས་ཆོས་འཁོར་རྣམ་གསུམ་གཙོས། །ངོ་མཚར་གནས་,རྟེན་གཙུག་ལག་བསྒྲང་ཡས་མཇལ། །རླབས་ཆེན་ཚོགས་གཉིས་འབྲེལ་འཇོག་ཅི་ནུས་ཞུས། །དགེ་
P000010_v001_00551,ཚོགས་གང་མཆིས་བསྟན་འགྲོའི་དོན་དུ་བསྔོས། །བྱ་བ་མཐའ་རུ་ཕྱིན་པའི་གླུ་,ཞིག་ལེན། །འདུན་མའི་རྩེ་མོར་གྱུར་པའི་བྲོ་ཞིག་འཁྲབ། །ཁྱད་པར་ཟན་ཡང་དཔལ་,གྱི་བསམ་ཡས་སུ། །བདུད་རྩི་སྨན་གྱི་སྒྲུབ་པའི་ཆོ་ག་བརྩམས། །བོད་ཁམས་ཡོངས་,ལ་དགེ་བའི་རྟེན་འབྲེལ་བསྒྲིགས། །རྟེན་འབྱུང་ཤིས་པའི་མཚན་མ་ཅིར་ཡང་མཐོང༌,། །བྱ་བ་མཐའ་རུ་ཕྱིན༴ །འདུན་མའི་རྩེ་མོར་གྱུར༴ །ས་སྤྱོད་འོག་མིན་ཨོ༵་རྒྱན༵་,སྤྲུལ་པའི་ཞིང༌། །སྨིན༵་གྲོལ༵་འདབ་སྟོང་བཞད་པའི་གླིང༵་མཆོག་ཏུ། །ཡེ་ཤེས་ཌཱ་,ཀིས་ཟབ་རྒྱས་གདམས་པ་བསྩལ། །བརྒྱུད་གསུམ་བླ་མས་བྱིན་རླབས་དགེ་མཚན་རྙེད། །བྱ་
P000010_v001_00552,བ༴ །འདུན་མའི༴ །པད་དཀར་འཆང་བ་སྙིགས་འགྲོའི་སྐྱོབ་པའི་མགོན༑ ༑ཡོངས་སུ་གྲགས་པའི་རྒྱལ་,མཆོག་རྣམ་གསུམ་གཙོས། །གསར་རྙིང་སྐྱེས་ཆེན་མང་པོའི་གསེར་ཞལ་མཇལ། །དད་གུས་མོས་,པའི་གསོལ་བ་ཡང་ཡང་བཏབ། །བྱ་བ༴འདུན་མའི༴ །སྐྱེས་ཆེན་རྣམས་ཀྱི་དགོངས་པ་ཆོས་,ཀྱིས་བསྐང། །དད་ལྡན་བློ་སྣ་ཆོས་ལ་ཅི་འགྱུར་བྱས། །སྐལ་མེད་འགྲོ་ལ་ཕན་,པའི་སྨོན་ལམ་བཏབ། །རང་མཐོང་ང་རྒྱལ་མ་སྐྱེད་གཅོམ་སྐྱུང་བཏང༌། །བྱ་བ༴ འདུན་,མའི༴ །བློ་གཏད་གཅིག་ཆོག་དཀོན་མཆོག་གསུམ་ལ་ཞུས༑ ༑རྒྱབ་རྟེན་ཅི་སྒྲུབ་དགེ་བའི་,ཕྱོགས་སུ་དྲིལ། །བསགས་སྦྱང་ཐམས་ཅད་གནད་དུ་གང་འགྲོ་བྱས། །ལྷ་ཁ་འདྲེ་ཁ་
P000010_v001_00553,མང་པོ་མ་བརྩེས་སྐྱུངས། །བྱ་བ༴ །འདུན་མའི་རྩེ༴ །ལྷ་དང་བླ་མ་དགྱེས་པའི་དགེ་,མཚན་གྱིས། །མ་དང་མཁའ་འགྲོ་ལུས་དང་གྲིབ་བཞིན་འགྲོག །ཆོས་སྐྱོང་སྲུང་མས་ཕྱི་,ནང་འགལ་རྐྱེན་བསལ། །ཆོས་མཐུན་བསམ་སྦྱོར་འབད་མེད་ལྷུན་གྱིས་གྲུབ༑ ༑བྱ་བ་མཐའ་,རུ་ཕྱིན༴ །འདུན་མའི་རྩེ་མོར་གྱུར་པའི༴ །རྣམ་གཡེང་འཛད་མེད་ཚོང་ཁྲོམ་མ་ཉུལ་,བར། །ཡོ་བྱད་ལྷག་མ་དགེ་བའི་ཕྱོགས་སུ་གཏོང༌། །ཚོགས་སྐོང་མཆོད་འབུལ་བཟང་,འབྲེལ་ཀུན་ལ་བཞག །སྒྲུབ་གནས་ལྷ་ཁང་སྟོང་བསྐོར་མ་བྱས་ཙམ། །བྱ་བ་མཐའ་,རུ་ཕྱིན༴ འདུན་མའི་རྩེ་མོར་གྱུར༴ །ད་དུང་ཚེ་མཇུག་དམ་པའི་ཆོས་ལ་དྲིལ། །སྒོ་
P000010_v001_00554,གསུམ་བྱ་སྤྱོད་བསྟན་འགྲོར་གང་ཕན་བགྱིད། །སྐྱིད་སྡུག་གང་བྱུང་རོ་སྙོམས་ལམ་,དུ་ཁྱེར། །ད་ལྟ་ཤི་ཡང་མི་འགྱོད་བློ་བདེ་ཡིན། །བྱ་བ་མཐའ་རུ་ཕྱིན་,པའི་གླུ་ཞིག་ལེན། །འདུན་མའི་རྩེ་མོར་གྱུར་པའི་བྲོ་ཞིག་འཁྲབ། །དགའ་བདེ་སྐྱིད་,པའི་གླུ་ལེན་བྲོ་འཁྲབ་བཞིན། །རྒྱ་མཚོར་དོན་ཡོངས་གྲུབ་པའི་ཚོང་པ་བཞིན། །རྣལ་,འབྱོར་དཔོན་སློབ་མདོ་ཁམས་ཡུལ་དུ་ལྡོག །དོན་གཉིས་མཐའ་རུ་ཕྱིན་པའི་བཀྲ་,ཤིས་ཤོག །དེ་སྐད་རང་བྱུང་སངས་རྒྱས་པདྨ་སྐྱེས། །གྲུབ་པའི་དབང་ཕྱུག་བུདྡྷ་ཛྙཱ་,ན་སོགས། །དམ་པས་བྱིན་རླབས་སྒྲག༵ས་ཀྱི༵་ལུང༵་སྟོང༵་དུ༵། །པ༵དྨ༵་བི༵་ཛ༵ས་མཚ༵ར་གཏམ༵་
P000010_v001_00555,བྲིས་པ་དགེ། །༄༅། །སྙིང་གཏམ་ནང་མ་ལགས་ཀྱི་ཐུགས་དབུས་སུ་ཆོངས་ཤིག །ཨ་ཧོ། རབ་,སྙན་མགྲིན་པའི་དབྱངས་ལྡན་རྐང་དྲུག་ནི་གཞོན་ནུ། །ལྡེམ་ལྡེམ་མཁའ་ལ་བསྐྱོད་,པའི་སྣང་ཤེས་ལ་མ་ཞེན། །པད་ལྗོངས་ཟིལ་དངར་བདོ་ཚེ་རྩི་བཅུད་རེ་,གཞིབ་ལ༑ ༑སྟོན་གསུམ་ལྷགས་པ་བདོ་ཡང་འགྱོད་མེད་རེ་གྱིས་ཨང༌། །ཡིད་འོང་,ལྗོན་ཤིང་རྩེ་ན་སྒྲོ་གདུགས་དེ་ངོམ་པའི། །གྲེ་འགྱུར་སྨྲ་ལྕེ་བདེ་མོ་,གཞན་གསོས་ཀྱི་བུ་མོ། །ལྷ་ཆབ་བདུད་རྩི་བཏུང་བ་ངོམས་ངོམས་ཤིག་འཐུང་,ལས། །དབང་མེད་ཐན་པ་བྱུང་ཚེ་འགྱོད་འགྱོད་ཞིག་འདྲའོ༑ ༑འོད་ཟེར་སྟོང་གིས་སྤྲས་
P000010_v001_00556,པའི་ཉིན་མོ་ཡི་མགོན་པོ། །འལ་འོལ་སྤྲིན་དཀར་གསེབ་ན་བཏང་སྙོམས་སུ་,མ་བཞུགས། །རྣམ་དག་དྲི་བཟང་ཁང་པའི་འདབ་རྒྱ་དེ་ཟུམ་ན། །མགོན་མེད་རྐང་,དྲུག་ཚོགས་ཀྱི་རེ་ལྟོས་དེ་གར་འཆའ། །དལ་འབྱོར་སྐྱོན་མེད་རྙེད་པའི་སྐལ་,བཟང་གི་གྲོགས་ཚོ། །འདིར་སྣང་བག་མེད་འཁྲུལ་པའི་རྣམ་གཡེང་ལ་མ་ཞེན། །བླ་,མ་མཆེད་གྲོགས་འཛོམས་ཚེ་ཐོས་བསམ་རེ་མཛོད་ལ། །མི་རྟག་སོ་སོར་འབྲལ་,ཚེ་འགྱོད་མེད་རེ་གྱིས་ཨང༌༑ ༑མཐོན་པོའི་གོ་སར་སྟོབས་འབྱོར་ལོངས་སྤྱོད་,ཀྱིས་དྲེགས་བཞིན། །རིགས་ལམ་བཤད་ཡམ་ཆེ་བ་མཚན་ཉིད་ཀྱི་སྟོན་ཆེན། །ཐོས་དོན་
P000010_v001_00557,མན་ངག་ཟབ་མོ་རང་རྒྱུད་ལ་དྲིལ་ལས༑ ༑དབང་མེད་ན་འཆིས་གཏུགས་ཚེ་,འགྱོད་འགྱོད་ཅིག་འདྲ་འོ། །མཁྱེན་རྟོགས་ལང་ཚོ་དར་བའི་སྐྱེས་ཆེན་གྱི་ཚོགས་,རྣམས། །རང་དོན་ཞི་བདེའི་མལ་དུ་ངལ་གསོ་ལ་མ་བཞུགས། །བཤད་སྒྲུབ་ཐུབ་བསྟན་,སྙིང་པོའི་རིང་ལུགས་དེ་ཉམས་ན། །གངས་ལྗོངས་སྐྱེ་འགྲོའི་བདེ་སྐྱིད་རེ་ལྟོས་,དེ་གར་འཆའ། །ལས་ཤུགས་བསོད་ནམས་བཙན་པ་ས་བདག་གི་རྒྱལ་བློན། །ད་ལྟ་,རང་དབང་ཡོད་ཚེ་ལས་འབྲས་ལ་འཛེམས་དང༌། །དུས་ཀྱི་ཞགས་པས་ཟིན་,ཚེ་བློ་བདེ་ཡི་ངང་ནས། །ཐར་གྲོལ་སྐས་ལ་འཛེགས་པའི་ངོ་མཚར་ཞིག་
P000010_v001_00558,ཡོད་དོ། །སྨྲ་ཤེས་དོན་གོ་སྤུར་རྒྱལ་སྐྱེ་དགུ་ཡི་ཚོགས་རྣམས། །མི་ཚེའི་ཉིན་,བྱེད་ཆུ་ལྷའི་ཕོང་པ་ལ་གཞོལ་ཞིང༌། །འཆི་བདག་བཟློག་དཀའི་གྲིབ་སོ་,སྒོ་དྲུང་ན་བསླེབས་འདུག །འབུངས་གསུམ་དམ་པའི་ཆོས་ལ་འདོན་རན་དུ་གདའ་,འོ། །སོར་གསུམ་ལྕང་ལོའི་ཟར་བུ་མཁན་སློབ་ལ་ཕུལ་ནས། །ངུར་སྨྲིག་རྒྱལ་མཚན་,འཛིན་པ་རབ་བྱུང་གི་སྡེ་རྣམས། །བག་མེད་འདོད་ཡོན་སྒྱུ་མའི་བསླུ་བྲིད་,ལ་མ་ཡེངས། །བསླབ་གསུམ་ནོར་བུའི་མེ་ལོང་བྱི་དོར་རེ་མཛོད་ཅིག །སྨིན་གྲོལ་,གདམས་ངག་ཟབ་མོའི་བདུད་རྩི་ལ་སྤྱོད་བཞིན། །གོས་དཀར་ལྕང་ལོ་འཆང་བ་
P000010_v001_00559,སྔགས་སྤྱོད་ཀྱི་ཚོགས་རྣམས། །གྲོང་ནག་ར་བཤའ་རྔ་བརྡུང་གཏོ་ཆོག་ལ་མ་,ཡེངས། །བསྙེན་སྒྲུབ་རིམ་གཉིས་ཟབ་མོའི་ཕ་ནོར་དེ་ཟུངས་ཤིག །ཆགས་སྡང་ཆོས་བརྒྱད་,ཞེན་པའི་ཕ་ཡུལ་དེ་སྤོངས་ནས། །ཕྱོགས་བྲལ་གཉན་ཁྲོད་འགྲིམ་པའི་སྤྱོད་ཡུལ་,གྱི་རྣལ་འབྱོར། །རང་སྣང་དགྲ་རུ་མཐོང་བའི་འདྲེར་འཛིན་དེ་བོར་ལ། །བདག་འཛིན་,རྣམ་རྟོག་མགོ་ལ་བྲོ་བརྡུང་རེ་མཛོད་ཅིག །ཤུགས་སྒྲོལ་དམོད་པའི་མཚོན་ཆ་,བར་མེད་དུ་བསྐོར་བས། །གཞན་སྡེ་ལྔ་པར་བཏང་བའི་དྲག་སྔགས་ཀྱི་མཁན་,པོ། །སྨོན་སེམས་རྩད་ནས་གཅོད་པའི་བསམ་ངན་དེ་བོར་ལ། །ཚེ་ཁྲུས་སྤར་གསུམ་
P000010_v001_00560,དགོངས་པས་འཚེངས་གསུམ་དུ་མཛོད་ཅིག །ཟ་འདུས་འཁོར་སློབ་རྒྱས་པའི་འདུ་ལོང་,གི་དབུས་ན། །བར་མེད་གཞན་དོན་གནང་བའི་བླ་ཆེན་གྱི་ཚོགས་རྣམས། །གདམས་ངག་,བུམ་སྟོང་བྱོ་བླུག་མགོ་བསྐོར་ལ་མ་ཡེངས། །བསྙེན་སྒྲུབ་ཡན་ལག་བཞི་ཡི་,རྒྱུད་སྨིན་རེ་མཛོད་ཅིག༑ སྙིང་པོ་མེད་པའི་ཟང་ཟིང་སྒྱུ་མ་ཡི་ནོར་,ལ། །དོན་ཆེན་སྙིང་པོ་ལེན་པའི་ཡོན་བདག་གི་ཚོགས་རྣམས། །ལན་དང་རྣམ་སྨིན་,རེ་བའི་འཁོང་ར་དེ་སྤོངས་ལ། །བསམ་སྦྱོར་དག་པའི་མཆོད་སྦྱིན་ཕྱོགས་མེད་,དུ་ཐོངས་ཤིག །དཀར་ནག་རྒྱ་ཟོང་བྲིམ་པའི་ཚོང་དཔོན་གྱི་ཚོགས་རྣམས། །བྲེ་སྲང་
P000010_v001_00561,གཡོ་སྒྱུའི་སྦྱོར་བས་གཞན་མགོ་དེ་བསྐོར་ནས། །ཕྱི་མ་ཡི་དྭགས་སྒྲུབ་པའི་,ཤོམ་ར་དེ་བོར་ལ། །འདི་ཕྱིར་རྒུད་པ་ཞི་བའི་བསོད་ནམས་རེ་བསགས་,འཚལ། །མི་བརྟན་གཡོ་བའི་ལུས་འདི་དོན་ལྡན་དུ་བགྱིད་སླད། །གནས་རྟེན་གང་བཟང་,བསྐོར་བའི་ཐག་རིང་གི་མགྲོན་པོ། །གཡོ་སྒྱུ་རྐུ་འཕྲོག་སྦྱོར་བས་གཉིས་ཕུང་,འདི་མ་བསྒྲུབས། །དད་གུས་ཕྱག་མཆོད་ཚོགས་གཉིས་འབྲེལ་འཇོག་རེ་མཛོད་ཨང༌། །མཐོ་,མཐའ་ལྷུང་བར་ངེས་ན་ཐོབ་ཐང་དེས་ཅི་བྱེད། །བསགས་ཚད་འཛད་པར་ངེས་,ན་ལོངས་སྤྱོད་འདིས་ཅི་བྱ། །འདུས་ཚད་འབྲལ་བར་ངེས་ན་གཉེན་གྲོགས་དེས་
P000010_v001_00562,ཅི་ཕན། །སྐྱེས་མཐའ་འཆི་བར་ངེས་ན་བསླབ་ཤེས་དེས་ཅི་མཁོ། །བརྒྱ་བསམ་འགྲུབ་,དུས་མེད་པའི་བློ་རྒྱ་འདི་བསྐྱུར་ཐོངས། །ཐམས་ཅད་ཐམས་ཅད་བོར་ནས་དབེན་,རི་ཡི་སུལ་དུ། །ཕན་ངེས་ཡིག་དྲུག་འདྲེན་པའི་སྐལ་བཟང་ཞིག་བྱུང་ན། །འདུན་,མ་ཐམས་ཅད་འགྲུབ་པའི་ཕོ་རྒོད་ཅིག་ལགས་སོ། །མདོ་དོན་དེ་ཀ་ལགས་,ཀྱི་སྙིང་གྲོགས་ཀྱི་ཚོགས་རྣམས། །སྙིང་གཏམ་ནང་མ་ལགས་ཀྱི་ཐུགས་དབུས་སུ་,ཆོངས་ཤིག །བདག་ཀྱང་རྣམ་གཡེང་འདུ་འཛིའི་འཁྲུལ་འཁོར་ལས་གྲོལ་ནས། །བས་མཐར་ཡིག་,དྲུག་འདྲེན་པའི་སྐལ་བཟང་ཞིག་སྨོན་ནོ། །ཞེས་པའང་རྐྱེན་རྣམ་པ་སྣ་ཚོགས་
P000010_v001_00563,པས་རྒྱུད་བསྐུལ་ནས་སྙོམ་ལས་པ་པདྨ་བི་ཛས་བོད་ཡུལ་དབུས་སུ་,བྲིས་པ་དགེ།༄༅། །ཨ་ཧོ། འཕགས་མཆོག་མིག་མི་འཛུམ་པའི་ཞིང་ཁམས་ཀྱི་ལྟེ་བ། །སྒྲུབ་,གནས་ཡོན་ཏན་ཀུན་རྫོགས་ཡེར་བ་ཡི་བྲག་རྫོང༌། །མ་ཧཱ་གུ་རུའི་,བྱིན་རླབས་ཟླ་བ་ཡི་ཕུག་པ། །རྩ་གསུམ་སྤྲིན་བཞིན་འདུ་བའི་ཚོགས་ཁང་,འདི་སྐྱིད་དོ། །རྒྱུད་ལུང་བྱེ་བའི་སྙིང་པོ་བསྟན་གཉིས་དང་སྐོར་གསུམ། །མཚོ་སྐྱེས་,རྒྱལ་བའི་ཐུགས་བཅུད་ཟབ་དགུ་ཡི་ཡང་སྙིང༌། །མཁའ་འགྲོའི་ཞལ་རླངས་མ་,ཡལ་སྙན་བརྒྱུད་ཀྱི་བདུད་རྩི། །བཀའ་འདུས་ཡིད་བཞིན་ནོར་བུའི་གསེར་ཆོས་འདི་
P000010_v001_00564,ཨ་ཧོ། །དད་དམ་ཐུགས་སྨོན་དཀར་བ་རྡོ་རྗེ་ཡི་མཆེད་ལྕམ། །ཟབ་གསང་རྡོ་,རྗེ་ཐེག་པའི་ཉེ་ལམ་ལ་ཞུགས་ནས། །བདེ་སྟོང་ག་ཎཱ་ཙཀྲའི་འདུ་བ་,ལ་སྤྱོད་ཚོ། །རིང་མིན་རིག་འཛིན་རྣམ་བཞིའི་རྒྱལ་ཐབས་ལ་ཕེབས་ཤོག །ངེས་འབྱུང་,རྣམ་པར་དག་པའི་ཆུ་གཏེར་ལས་འཁྲུངས་པའི། །བདེན་བཞིའི་འཇུག་ལྡོག་ཟབ་མོའི་,ཨུཏྤལ་ནི་གཞོན་ནུ། །རྣམ་དག་ཚུལ་ཁྲིམས་དྲི་བསུང་ཕྱོགས་བརྒྱ་རུ་འཐུལ་བའི། །ཕྱི་,ཚུལ་སོ་སོར་ཐར་པའི་ཀུན་སྤྱོད་འདི་གཙང་ངོ༌། །རྨད་བྱུང་སྙིང་རྗེ་,ཆེན་པོའི་རྩ་བ་ནི་རབ་བརླིང༌། །ཤེས་རབ་བདག་མེད་གཉིས་རྟོགས་དཔག་
P000010_v001_00565,བསམ་གྱི་ལྗོན་ཤིང༌། །གཞན་ཕན་ཕར་ཕྱིན་དྲུག་གི་མེ་འབྲས་ཀྱིས་ཕྱུག་,པའི། །ནང་ཚུལ་བྱང་ཆུབ་སེམས་དཔའི་དགེ་འདུན་འདི་འཕགས་སོ། །གཞི་རྒྱུད་དབང་བཞིའི་,སྨིན་པ་བདེ་གཤེགས་ཀྱི་སྙིང་པོ། །ལམ་རྒྱུད་བསྐྱེད་རྫོགས་ཟབ་མོའི་རྣལ་འབྱོར་,ལ་བརྩོན་པས། །འབྲས་རྒྱུད་སྐུ་དང་ཡེ་ཤེས་རང་ཆས་སུ་བཞུགས་པའི། །གསང་བ་,རིག་འཛིན་འདུས་པའི་ཚོགས་གྲལ་འདི་ཨ་ཧོ། །སྣང་བ་ཡེ་ནས་རང་གསལ་,ལྷ་སྐུ་ཡི་ཕྱག་རྒྱ། །སྒྲ་གྲགས་སྐྱེ་བ་མེད་པ་རྒྱལ་ཀུན་གྱི་སྙིང་,པོ། །འགྱུ་བ་རང་གྲོལ་ཡེ་ནས་རྒྱལ་ཀུན་གྱི་ཐུགས་མཛོད། །རྡོ་རྗེ་གསུམ་གྱི་
P000010_v001_00566,རྣལ་འབྱོར་འབྲལ་མེད་འདི་མཚར་རོ། །ཆོས་ཅན་སྣ་ཚོགས་སྣང་བའི་ཁུ་རླངས་,ཀྱི་ཚོགས་རྣམས། །ཆོས་ཉིད་སྐྱེ་མེད་མཁའ་ལས་འགགས་མེད་དུ་ཤར་ཡང༌། །རང་,ཤར་རང་གྲོལ་གཤིས་ལ་ཕན་གནོད་དང་བྲལ་བའི། །གང་ཤར་སྤང་བླང་བྲལ་,བའི་ལྟ་བ་འདི་བདེའོ༑ ༑རང་རིག་ཀ་དག་ཕྱམ་བརྡལ་ཀུན་བཟང་གི་དགོངས་,པ། །རྟོགས་གྲོལ་ཟང་མ་ཐལ་བྱུང་བཟང་མོ་ཡི་སྙིང་ཏིག །ཡེ་ནས་འདུ་འབྲལ་,མེད་པའི་གཤིས་ལུགས་འདི་མཐོང་ནས༑ ༑གུ་ཡང་གཏད་མེད་ཉལ་བའི་སྒོམ་ཆེན་,ཚོ་སྐྱིད་དོ། །གང་ཤར་ཤར་རྗེས་མ་བཅད་ཤར་མཁན་ལ་བལྟས་པས། །འགྱུ་བ་
P000010_v001_00567,རང་གྲོལ་བར་སྣང་བསིལ་བུ་ཡི་ངང་ཚུལ། །དུག་ལྔ་ཡེ་ཤེས་ལྔ་ཡི་,དཀྱིལ་འཁོར་དུ་ཁྱེར་བའི། །རང་གྲོལ་རྟོགས་པའི་གནད་ཀྱི་ལམ་ཁྱེར་འདི་ཟབ་,བོ། །ལྟ་དགོངས་ཚད་དུ་འཁྱོལ་བའི་སྔགས་སྤྱོད་ཀྱི་སྐྱེས་བུས། །གང་ཤར་འཛིན་མེད་,གཉུག་མའི་འདོད་ཡོན་ལ་རོལ་བཞིན། །ཀ་དག་ཕྱམ་བདལ་ཆེན་པོའི་གླུ་བྲོ་,ལ་ཕེབས་དང༌། །དོན་གཉིས་ལྷུན་གྱིས་གྲུབ་པའི་ཁྱད་ཆོས་ཤིག་ཡོད་དོ། །མཆོག་,གི་རིག་འཛིན་མཁའ་ལྡིང་དབང་པོ་ཡི་རྗེས་འཇུག །ད་ལྟ་གཉིས་འཛིན་འཁྲུལ་,བའི་སྒོང་རྒྱ་ལ་འཐུམས་ཀྱང༌། །རིང་མིན་ལྟ་དགོངས་མཐོན་པོའི་གཤོག་ཡངས་
P000010_v001_00568,དེ་བརྒྱངས་ནས། །གོང་མའི་རྗེས་སུ་སྙོག་ནུས་སྨོན་ལམ་འདྲ་ཞུ་འོ། །རྩ་བརྒྱུད་,རིག་འཛིན་བླ་མའི་བྱིན་རླབས་ཀྱི་མཐུ་དང༌། །གསང་སྔགས་ཐབས་མཆོག་ཟབ་,མོའི་རྟེན་འབྲེལ་གྱི་མཐུ་ལས། །ཚོམ་བུ་གཅིག་ཏུ་འཚོགས་པའི་རྡོ་རྗེ་ཡི་,སྤུན་རྣམས། །འཇའ་ལུས་འཕོ་ཆེན་འགྲུབ་པའི་སྨོན་ལམ་ཞིག་འཚལ་ལོ། །ཞེས་པའང་བོད་,ཡུལ་སྒྲུབ་གནས་ཀུན་གྱི་རྒྱལ་པོ་དཔལ་འཕྲུལ་སྣང་གི་གཙུག་ལག་ཁང་,དང་འབྲེལ་བའི་ཡེར་བ་བྱང་ཆུབ་ཀྱི་ནགས་ཁྲོད་མ་ཧཱ་གུ་རུའི་,སྒྲུབ་གནས་ཟླ་བ་ཕུག་ཏུ་འདྲ་ཞལ་ང་འདྲ་མའི་མདུན་བླ་མ་
P000010_v001_00569,བསྟན་གཉིས་སྐོར་གསུམ་གྱི་ཚོགས་ཀྱི་འདུ་བ་ལ་ལོངས་སྤྱོད་སྐབས། སྔགས་བཙུན་,རྡོ་རྗེ་དབང་མཆོག་དགྱེས་རབ་རྩལ་གྱིས་ཐོལ་བྱུང་དུ་བཀོད་པ་སྟེ། འདིས་,ཀྱང་ཟབ་གསང་རྟོགས་པའི་ཡོན་ཏན་ཡར་ཟླ་ལྟར་རྒྱས་པའི་རྒྱུར་གྱུར་,ཅིག༈ ཚོགས་གླུ་ཁ་སྒྱུར། ཨ་ཧོ། འཕགས་མཆོག་མིག་མི་འཛུམ་པའི་ཞིང་ཁམས་ཀྱི་བྱེ་,བྲག༑ དགེ་བཅུ་གཡང་དུ་འཁྱིལ་བ་བོད་ཆེན་གྱི་ཡུལ་ལྗོངས། །སྔོན་བྱོན་དམ་པས་,བྱིན་རླབས་སྒྲུབ་གནས་ཀྱི་ཡང་རྩེ། །རྩ་གསུམ་སྤྲིན་བཞིན་འདུ་བའི་ཚོགས་ཁང་,འདི་སྐྱིད་དོ། །ཀུན་བཟང་རྡོ་རྗེ་འཆང་གི་ཐུགས་བཅུད་ཀྱི་ཉིང་ཁུ། །མ་ཚོགས་
P000010_v001_00570,ཌཱ་ཀི་འབུམ་གྱི་ཞལ་རླངས་ནི་ཐོལ་ལེ། །གྲུབ་མཆོག་བྱེ་བའི་གཤེགས་ཤུལ་,ཟླ་མེད་ཀྱི་གསེང་ལམ། །ཚེ་གཅིག་གདོད་གཞིར་སྦྱོར་བྱེད་གསེར་ཆོས་འདི་ཨ་,ཧོ། །དད་དམ་ཐུགས་སྨོན་སོགས་དཀྱུས་ལྟར་བྱའོ། །༄༅། །ཨེ་ཧོ། ལེགས་སྨོན་རྟེན་འབྲེལ་འཛོམས་པ་,རྡོ་རྗེ་ཡི་སྤུན་ཚོ། །དད་དམ་རྣམ་པར་དག་པའི་ཉེར་བསྡོགས་ལ་བརྟེན་,ནས། །བསྙེན་སྒྲུབ་ཡན་ལག་བཞི་ཡི་གཞུང་ལམ་ལ་ཞུགས་དང༌། །རྣམ་བཞིའི་རིག་,འཛིན་གྲོང་མཆོག་ཐག་རིང་ཞིག་མིན་སྐད། །སྔོན་བྱོན་གྲུབ་པའི་ཚོགས་རྣམས་ལམ་,འདི་ལ་བརྟེན་ཏེ། །དོན་གཉིས་ནོར་བུའི་གླིང་ལ་མིག་འཕྲུལ་བཞིན་གཤེགས་སོང༌
P000010_v001_00571,། །རྗེས་འཇུག་སྐལ་བཟང་ཡོད་ན་ལ་འུར་དུ་ཤོག་ཅེས། །ངོ་མཚར་རྡོ་རྗེའི་,མགུར་གྱིས་ལྷང་ལྷང་དུ་འབོད་འདུག །གསང་ཆེན་རྡོ་རྗེ་ཐེག་པའི་ཉེ་རྒྱུ་,ཡི་སྤྱོད་པ། །བདེ་སྟོང་ག་ཎ་ཙཀྲའི་འདུ་བ་ལ་སྤྱོད་ཚོ། །གཞན་གནོད་གཞིར་,བཅས་སྤོང་བ་ཀུན་མཁྱེན་གྱི་རྗེས་འཇུག །རླབས་ཆེན་གཞན་ཕན་སྒྲུབ་པ་ཐེག་,ཆེན་གྱི་ལམ་རྩ། །ཐ་མལ་སྣང་ཞེན་དག་པ་གསང་སྔགས་ཀྱི་ཁྱད་ཆོས། །ཆགས་,དང་སེར་སྣས་མ་སྦགས་གཏོང་ཕོད་ཀྱི་ཁྱད་པར། །ཤགས་དང་ཀུ་ཅོ་སྡོམ་,པ་སྔགས་སྤྱོད་ཀྱི་དམ་ཚིག །གཙང་རྨེ་བླང་དོར་བྲལ་བ་འདོད་ཡོན་གྱི་
P000010_v001_00572,དམ་རྫས། །ཚུལ་འཆོས་མཆོག་འཛིན་མེད་དེ་བརྟུལ་ཞུགས་ཀྱི་རྣལ་འབྱོར། །རེ་དོགས་འཛིན་,ཞེན་བྲལ་བར་རྡོ་རྗེ་ཡི་གླུ་གར། །མ་བཅོས་ཤུགས་འབྱུང་ཀློང་ནས་ཅི་,དགའ་རུ་བསྒྱུར་ཀྱང༌༑ ༑ཟ་འདོད་ཤ་དགའ་ཆང་སྲེད་གདོལ་སྤྱོད་ཀྱི་ངང་,ནས། །བསླབ་སྡོམ་སྲོག་རྩ་གཅོད་པའི་ཐོ་ཅོ་དེ་མ་ཡིན། །སྡོམ་གསུམ་ཡར་ལྡན་,རྫོགས་པའི་རྣལ་འབྱོར་ཚོ་སྐྱིད་དོ། །ཟབ་མོའི་གདམས་ངག་འཆུན་པའི་བཀའ་དྲིན་,རང་ལོས་ཡིན། །ཕུང་ཁམས་སྐྱེ་མཆེད་ཡེ་ནས་གདན་གསུམ་གྱི་འཁོར་ལོ། །ཨ་ཧཾ་,འབར་འཛག་ཞུ་བདེ་བདེ་སྟོང་གི་མཆོད་སྤྲིན། །ཡེ་གྲོལ་བསལ་བཞག་བྲལ་བ་
P000010_v001_00573,ཆོས་ཉིད་ཀྱི་གཤིས་ལུགས། །ཟང་ཐལ་ཀློང་ཆེན་དགོངས་པའི་གསང་མཛོད་འདི་ཨ་,ཧོ། །ཉེ་རྒྱུའི་སྤྱོད་པ་ཐབས་མཁས་རྟེན་འབྱུང་གི་རྒྱུ་ལས། །དོན་བརྒྱུད་བྱིན་རླབས་,མཛེས་མའི་འགྲམ་ཆང་གིས་བརླན་ཏེ། །དོན་གཉིས་བ་ཀུ་ལ་ཡི་མེ་ཏོག་,གི་རྩི་བཅུད། །བསྐལ་བཟང་བུང་བ་དགའ་བའི་ངལ་འཚོ་རུ་སྨོན་ནོ། །ཞེས་པའང་,མཆོག་སྤྲུལ་རིན་པོ་ཆེའི་བཞེད་སྐོང་དུ། སྙོམ་ལས་པ་པད་རྣམ་གྱིས་བྲིས་,པ་དགེ།༄༅། །ཨ་ཧོ། གཉུག་མ་མི་ཤིགས་ཐིག་ལེ་བདེ་བ་ནི་ཆེན་པོ། །སྟོང་ཆེན་,དབྱིངས་ཀྱི་དགའ་མར་རྗེས་ཆགས་ཀྱི་རོལ་རྩེད། །གང་འདུལ་ཕྱག་རྒྱའི་རོལ་གར་
P000010_v001_00574,བསམ་མི་ཁྱབ་འཕྲུལ་མཛད། །ཡེ་གྲོལ་གདོད་མའི་མགོན་པོ་སྙིང་དབུས་སུ་བཞུགས་,ཤིག །བདེ་སྟོང་འདུ་འབྲལ་སྤངས་པའི་ཡེ་ཤེས་ཀྱི་ཕྱག་རྒྱས། །བརྟན་གཡོ་སྲིད་ཞིའི་,ཆོས་ཀུན་མ་བཏབ་པ་སྲིད་མིན༑ ༑དེ་སླད་གང་སྣང་ཐམས་ཅད་ཆོས་སྐུ་,ཡི་ཡོ་ལང༌། །ཟུང་འཇུག་སྤྲོས་པ་བྲལ་བའི་གཤིས་ལུགས་འདི་ཨ་ཧོ། །རྡུལ་,མིན་རྡུལ་བྲལ་སྤངས་པ་ལྷན་སྐྱེས་ཀྱི་ཡེ་ཤེས། །མ་བཅོས་གཉུག་མའི་ངང་,དུ་རང་བབས་སུ་བཞག་ན། །གཟུང་འཛིན་ཀུན་རྟོག་གཡོ་བའི་དྲི་བཞོན་དང་,བཅས་པ། །རང་བྱུང་གདོད་མའི་དབྱིངས་སུ་རང་ཐིམ་དུ་ལོས་འགྲོ། །གཉིས་སྣང་རྟོག་
P000010_v001_00575,དྲྭ་བ་དབུ་མ་རུ་དག་ཚེ། །མི་འགྱུར་འཕོ་མེད་ལྷན་སྐྱེས་འཁོར་ལོ་,ཡི་དབང་ཕྱུག །རྟག་ཏུ་བགྲེས་རྒུད་བྲལ་བའི་རང་ཞལ་དེ་མཇལ་ནས། །དོན་གཉིས་,ནོར་བུའི་གཏེར་ལ་ཅི་དགའ་རུ་རྩེན་ནོ། །ཐམས་ཅད་མཉམ་ཉིད་རྟོགས་པའི་,རྣལ་འབྱོར་གྱི་དབང་ཕྱུག །སྤང་བླང་དགག་སྒྲུབ་བྲལ་བ་མཉམ་ཉིད་ཀྱི་སྤྱོད་,པ། །ནགས་ལ་མེ་མཆེད་ལྟ་བུའི་ངང་ཚུལ་ལ་གནས་ན། །གང་སྤྱད་ཚོགས་ཀྱི་,འཁོར་ལོའི་དགའ་སྟོན་ལས་གཞན་ཅི། །ཕ་རྒན་གླང་ཆེན་སྨྱོན་པའི་བརྟུལ་ཞུགས་,དེ་མཐོང་ཚེ། །གཞོན་ཆུང་ལུས་ཤེད་མ་རྫོགས་གོམས་འགྲོས་ཀྱང་འཁྱོལ་ལེ༑ ༑ཡིད་སྨོན་
P000010_v001_00576,མགྲིན་པ་བཏེགས་ལས་བྱ་རྒྱུ་གཞན་ཟད་པས། །རྟེན་འབྱུང་རྟོགས་པའི་གར་ཆང་,འཐུང་བ་ལ་སྨོན་ནོ། །མི་མངོན་དབྱིངས་ནས་གཟིགས་ཤིག་བརྒྱུད་གསུམ་གྱི་བླ་,མ༑ ༑བྱིན་རླབས་ཐུགས་རྗེའི་གྲུ་ཆར་ལ་འུར་དུ་ཕོབས་ལ། །ཉམས་མྱོང་རྟོགས་པའི་,མྱུ་གུ་གོང་འཕེལ་དུ་བསྐྱེད་ནས། །དོན་གཉིས་འབྲས་བུར་སྨིན་པའི་དགའ་སྟོན་,དེ་སྩོལ་ཅིག །ཅེས་པའང་པདྨ་ཆགས་པའི་རྡོ་རྗེས་གང་དྲན་བརྗོད་པ་དགེ།༄༅། །ཨ་,ཧོ། མཐའ་བརྒྱད་སྤྲོས་པའི་དྲྭ་བ་དབུ་མ་རུ་བསྡོམས་པའི། །སྙིང་དབུས་གཞོན་ནུ་,བུམ་པ་བློ་བྲལ་གྱི་རྒྱལ་ཁབ། །ཞལ་ཕྱག་འཛིན་པ་ལས་འདས་སྤྲོས་བྲལ་
P000010_v001_00577,གྱི་རང་བཞིན༑ ༑ཀ་དག་ཆོས་སྐུའི་བླ་མ་མཚོ་སྐྱེས་རྗེ་དྲན་ནོ། །ཡིད་དཔྱོད་,འཛིན་པ་དག་པའི་བྱིན་རླབས་ཤིག་སྩོལ་ཅིག །འོད་གསལ་བསམ་མི་ཁྱབ་པའི་,ཆོས་ཉིད་ཀྱི་གཤིས་ལ། །ཡེ་ནས་སྐུ་དང་ཡེ་ཤེས་འདུ་འབྲལ་ནི་སྤངས་,པས། །ལྔ་ལྡན་ཐིག་ལེ་འཇའ་འོད་ཟེར་ཕྲེང་གི་ཀློང་ནས༑ ༑ལྷུན་གྲུབ་ལོངས་སྐུའི་,བླ་མ་མཚོ་སྐྱེས་རྗེ་དྲན་ནོ། །སྣང་བཞི་མཐའ་རུ་ཕྱིན་པའི་དངོས་གྲུབ་,ཅིག་སྩོལ་ཅིག །རྩལ་སྣང་ཐུགས་རྗེའི་རོལ་པ་འགག་མེད་ཀྱི་འཆར་སྒོ། །གང་ཤར་,རང་གྲོལ་སྤང་བླང་མཚན་མ་ལས་གྲོལ་བས། །གཟུང་འཛིན་དབྱིངས་སུ་སྒྲོལ་བའི་
P000010_v001_00578,བརྟུལ་ཞུགས་ཀྱི་དཔའ་བོ། །རིག་རྩལ་སྤྲུལ་སྐུའི་བླ་མ་མཚོ་སྐྱེས་རྗེ་དྲན་,ནོ། །དུག་ལྔ་རང་གྲོལ་ཆེན་པོའི་དངོས་གྲུབ་ཅིག་སྩོལ་ཅིག །ཕྱི་སྣོད་རྣམ་དག་,པདྨ་དྲྭ་བ་ཡི་ཞིང་ཁམས། །ནང་བཅུད་ཕུང་ཁམས་སྐྱེ་མཆེད་དཔའ་བོ་དང་,མཁའ་འགྲོ། །ཅིར་སྣང་རྒྱན་དུ་ཤར་བ་འདོད་ཡོན་གྱི་རོལ་རྩེད། །དག་པ་རབ་,འབྱམས་འཁོར་ལོའི་ཚོགས་གྲལ་འདི་སྐྱིད་དོ། །སྨིན་བྱེད་དབང་བཞིས་དུལ་བའི་ཞིང་,ས་ནི་གཤིན་པོར། །བསྐྱེད་རྫོགས་རིམ་གཉིས་ལམ་གྱི་མྱུ་གུ་ནི་གསར་འཁྲུངས། །དམ་,ཚིག་རྣམ་པར་དག་པའི་བརླན་དྲོད་ཀྱིས་བསྐྱངས་ན། །སྐུ་བཞིའི་འབྲས་བཟང་སྨིན་
P000010_v001_00579,ལ་དཀའ་བ་རང་མིན་ནོ། །དག་སྣང་དཀར་པོའི་ཚོམ་བུ་རྡོ་རྗེ་ཡི་,མཆེད་གྲོགས༑ ༑བདེ་སྟོང་ག་ཎ་ཙཀྲའི་དགའ་སྟོན་ལ་སྤྱོད་རྣམས། །རིང་མིན་མཚོ་སྐྱེས་,བླ་མའི་ཐུགས་རྗེ་ཡི་ཕྱག་གིས། །མཁའ་སྤྱོད་རིག་འཛིན་གྲལ་དུ་མིག་འཕྲུལ་,བཞིན་དྲོངས་ཤིག །ཀུན་བཟང་པདྨའི་བཀའ་བརྒྱུད་ཟུང་འཇུག་གི་བརྒྱུད་པ། །སྣང་སྟོང་ཕྱོགས་,རེ་ཞེན་པའི་ཁས་ལེན་དང་བྲལ་བས། །རྟག་ཆད་མཐའ་ལ་མི་འཇིགས་ངེས་,དོན་གྱི་ཀློང་དུ། །ཆོས་ཀུན་རོ་མཉམ་རྟོགས་པའི་སྐལ་བཟང་ཞིག་ལགས་སོ། །ཆོས་,ཀུན་ཡེ་ནས་སངས་རྒྱས་དག་མཉམ་ཀྱི་བདེན་པ། །དབྱེར་མེད་ཆོས་ཀྱི་སྐུ་
P000010_v001_00580,ཡི་ཕྱག་རྒྱ་རུ་སྣང་བས། །གང་བྱུང་ཚོགས་སུ་བསྒྱུར་བའི་ཐབས་མཁས་ཀྱི་,འཕྲུལ་ཆེན། །བསྐྱེད་རྫོགས་དབྱེར་མེད་ཤེས་པའི་རྣལ་འབྱོར་ཚོ་སྐྱིད་དོ༑ ༑མཐར་ཐུག་འབྲས་,བུའི་དཀྱིལ་འཁོར་གཞན་ཞིག་ན་མི་སྣང༌། །རང་སྣང་སྐུ་དང་ཡེ་ཤེས་,གཟོད་མ་ནས་རང་ཆས། །ཟབ་མོའི་གནས་ལུགས་རྟོགས་པའི་བློ་ལྡན་གྱི་ཚོགས་,རྣམས། །རིག་འཛིན་རྣམ་བཞིའི་ལམ་ནས་གདོད་གཞི་རུ་གཤེགས་ཤིག །དེ་སྐད་ཡིད་ལ་,གང་ཤར་ཉམས་མཚར་གྱི་གླུ་ཕྲེང༌། །དུས་ཀྱི་རྒྱལ་པོ་སྤྲེལ་ཟླའི་ཚེས་,བཅུ་ཡི་སྐབས་སུ། །འོག་མིན་བླ་མའི་གཟིམས་སྤྱིལ་ངོ་མཚར་གྱི་བཀོད་པར། །རྡོ་
P000010_v001_00581,རྗེ་ཐུགས་མཆོག་རྩལ་གྱིས་རྟེན་འབྱུང་དུ་སྨྲས་སོ། །༄༅། །གདོད་མའི་མགོན་པོ་མི་,ཡི་ཤ་ཚུགས་ཅན། །གཅིག་ཆོག་རྒྱལ་པོ་བློ་གྲོས་མཐའ་ཡས་ཀྱི། །ཞབས་པད་གཙུག་,ན་བསྟེན་པའི་བཀའ་དྲིན་ལས། །རྨོང་བློའི་ཡིད་ལ་གོ་བ་འདི་ལྟར་ཆགས། །རིག་,པ་བྱང་ཆུབ་སེམས་ཀྱི་དཀྱིལ་འཁོར་མཆོག །མ་བཅོས་རང་སར་བཞག་པའི་ཁྱད་,ཆོས་ཀྱིས། །གཟུང་འཛིན་ཉོན་མོངས་རྟོག་ཚོགས་སྡོམ་པ་འདིར། །སོ་སོར་ཐར་པའི་སྡོམ་,པ་འདུའམ་སྙམ། །ཆོས་ཀུན་སྒྱུ་མ་ལྟ་བུའི་ཚུལ་རིག་པའི། །རང་རྩལ་སྙིང་རྗེའི་,འཆར་སྒོ་མ་འགགས་པས། །བདེན་གཉིས་ཟུང་འབྲེལ་རྒྱལ་བ་དགྱེས་བའི་ལམ། །བྱང་སེམས་
P000010_v001_00582,སྡོམ་པའི་ངོ་བོ་ཡིན་ནམ་སྙམ། །རིག་པའི་རྩལ་ལས་འཁོར་འདས་སྣང་སྲིད་,ཀྱི། །རོལ་པ་མ་འགགས་སྒྱུ་མའི་ཚུལ་དུ་སྣང༌། །ཡེ་ནས་རྣམ་གྲོལ་དབྱིངས་,ཀྱི་རྒྱན་དུ་རྫོགས། །གསང་སྔགས་སྡོམ་པ་དེ་ལས་གཞན་མཆིས་སམ། །ཀ་དག་ཕྱམ་,བརྡལ་ཆེན་པོའི་གཤིས་ལུགས་ལ། །མཐར་འཛིན་ལྟ་བའི་མུན་པ་ཀུན་སངས་པས། །བདེན་,པ་གཉིས་ཀྱང་མིང་ཙམ་བཏགས་པ་ཙམ། །རང་སྟོང་དབུ་མའི་དགོངས་པ་མ་,ལགས་སམ། །ལྷུན་གྲུབ་བརྡལ་བ་ཆེན་པོའི་གཤིས་ལུགས་སུ། །སྐུ་དང་ཡེ་ཤེས་ཡེ་,ནས་མ་འདྲེས་གསལ། །ཀུན་བརྟགས་གཞན་དབང་འཁྲུལ་བའི་གཡས་མ་གོས། །གཞན་སྟོང་དབུ་
P000010_v001_00583,མའི་ལྟ་བ་མ་ལགས་སམ། །མ་བཅོས་ཐ་མལ་ཤེས་པ་ཆོས་ཀྱི་སྐུ། །རང་,བབས་གཉུག་མར་ལྷོད་པའི་ཉམས་ལེན་གྱིས། །སྣང་སེམས་འཛིན་པ་མཐའ་དག་གཞིལ་,བྱེད་པ། །ཕྱག་རྒྱ་ཆེན་པོའི་སྒོམ་པ་མ་ལགས་སམ། །རང་རིག་ཡེ་གྲོལ་ཀུན་,ཏུ་བཟང་པོའི་ཀློང༌། །གང་ཤར་ཆོས་ཀུན་སྤང་བླང་མེད་པར་གྲོལ། །ཟང་ཐལ་,རྒྱ་ཡན་གཏད་མེད་ཆོས་སྐུའི་ངང༌། །སྐྱིད་ཉལ་བྱེད་པ་རྫོགས་ཆེན་རྣལ་,འབྱོར་ལགས༑ ༑བདག་ལྟ་དམན་ཡང་བརྒྱུད་པ་བཟང་པོའི་བུ། །བློ་གྲོས་ཞན་ཡང་རིག་,པའི་གནས་ཚུལ་གོ །སྒོམ་སྲན་ཆུང་ཡང་ཉམས་རྐྱེན་ཁར་མ་ཤོར། །དེ་སླད་སྙིགས་
P000010_v001_00584,མའི་དུས་ན་སྐལ་བཟང་སྙམ། །སྤྲོ་སེམས་ཁོང་ནས་སྐྱེས་པའི་ཤུགས་འབྱུང་དུ། །ངོ་,མཚར་སྒྲུབ་གནས་ཨཱརྱ་པ་ལོ་རུ། །བདུད་རྩི་སྨན་གྱི་སྒྲུབ་པ་བགྱིས་པའི་,སྐབས། །པདྨ་དགྱེས་པས་མགྲིན་པའི་རྟ་ལས་དྲངས། །དགེ་བས་འགྲོ་ཀུན་གཏད་མེད་ཡོངས་,གྲོལ་ཤོག །༄༅། །བསྐལ་པ་བྱེ་བ་དུ་མར་ཡང༌། །གང་གི་མཚན་ཙམ་ཐོས་དཀའ་,བའི། །རྫོགས་སངས་རྒྱས་ལ་ཕྱག་བྱས་ནས། །ཁྱོད་ལ་ཕན་པའི་གཏམ་འདི་བཤད། །ཨེ་མ་,སྔོན་བསགས་བཟང་པོའི་མཐུས། །ཤིན་ཏུ་རྙེད་དཀའ་དོན་ཆེ་བའི། །དལ་འབྱོར་ལན་གཅིག་,ཐོབ་པ་འདི༑ ༑ཀ་ཡེ་དོན་མེད་མ་བྱེད་ཅིག །ཚེ་ནི་བསྣོན་མེད་འབྲི་བའི་
P000010_v001_00585,ཆོས། །ལང་ཚོ་མི་བརྟན་ཡུད་ཀྱིས་འགྱུར། །འཆི་བདག་མི་སྡོད་ཚུར་ཚུར་འོངས། །སང་ཙམ་,འཆིའམ་སུ་ཡིས་ཤེས། །གཞན་དག་སྐྱེས་འཐའ་འཆི་བ་དང༌། །མཐོ་བ་ལྷུང་དང་,བསགས་པ་མཛད། །འདུས་པ་འབྲལ་བའི་ཚུལ་མཐོང་ཚེ། །རང་ལའང་འབྱུང་བར་མཁྱེན་པར་,མཛོད། །འཁོར་བའི་ལས་ལ་ཟིན་དུས་མེད། །ཚེ་འདིའི་བྱ་བ་བསྒྲུབས་བསྒྲུབས་ནས། །དམ་ཆོས་,བྱེད་སྙམ་ངང་དུ་ལུས། །འཆི་ཁར་ལག་སྟོང་འགྲོ་ཉེན་ཆེ། །བུ་དང་ཆུང་མ་,གཉེན་གྱི་ཆེད། །སྡིག་སྡུག་གཏམ་ངན་ཁྱད་གསོད་ཀྱང༌༑ ༑དེ་དག་ཁྱོད་རྗེས་འབྲང་,བ་མེད། །ལས་ནི་ནམ་ཡང་ཆུད་མི་ཟ། །རང་གི་བྱས་པ་རང་ལ་སྨིན། །གཞན་
P000010_v001_00586,དག་དེ་ཡི་སྐལ་མི་ལེན། །འཁོར་བའི་གནས་ན་བདེ་བ་མེད། །ངན་སོང་སྡུག་,བསྔལ་བཟོད་པར་དཀའ། །དེ་རུ་སྐྱེས་ན་ཅི་ཚུག་བྱ། །མི་སྐྱེའི་བློ་གདེང་ཅི་,ཡོད་སོམས༑ ༑དེ་ལས་སྐྱོབ་པ་དམ་པའི་ཆོས། །ད་ལྟ་རང་དབང་ཡོད་དུས་འདིར། །རང་,གིས་བརྩོན་པར་མ་བྱས་ན། །གཞན་གྱིས་གྲོགས་བགྱིར་ཅི་ཞིག་ཡོད། །དེ་ལས་རྨོངས་,དང་བསླུས་པའང་གང༌། །གཏན་འདུན་ལེགས་ཉེས་ད་རེས་ཡིན། །དེ་ཕྱིར་སྙིང་ལ་,རུས་པ་བསྐྱེད། །ཀུན་མཁྱེན་ཤཱཀྱའི་བསྟན་པ་ལ། །རབ་བྱུང་རྟགས་ཙམ་འཆང་བ་ཡང༌,། །སྐལ་བཟང་འདི་ལ་མྱ་ངན་འདའ། །མི་སྐྱ་ཕལ་ལ་དེ་ལྟ་མིན། །དེ་སླད་
P000010_v001_00587,སྟོན་དང་བསྟན་པ་ལ། །རྒྱུ་མཚན་ཤེས་ནས་གུས་བྱ་ཞིང༌། །རྟག་ཏུ་རིམ་,གྲོར་བརྩོན་པར་བྱ། །མ་གུས་བརྙས་པ་རྣམ་པར་སྤོངས༑ ༑སྙིགས་མ་དམ་ཆོས་འཇིག་,ཉེའི་ཚེ། །ཉིན་མཚན་གཅིག་ཙམ་བསླབ་སྲུང་ཡང༌། །བསོད་ནམས་དཔག་མེད་རྒྱལ་བས་,གསུངས། །དེ་ཕྱིར་དེ་ལ་འདུན་པར་མཛོད། །གང་ལ་སྐྱབས་སུ་སོང་ཙམ་གྱིས། །བདུད་དམག་,བྱེ་བའི་རུ་མཚོན་ཡང༌། །ཅིག་ཅར་བསྙིལ་ནུས་དཀོན་མཆོག་གསུམ། །བསླུ་མེད་གཏན་,གྱི་སྐྱབས་སུ་ཟུངས། །རང་ལ་དྲིན་ཐོབ་བླ་མ་ནི། །མདོ་རྒྱུད་ཀུན་ནས་རྒྱལ་,བར་བསྟན། །སྤྱི་བོའི་གཙུག་གམ་སྙིང་གི་དཀྱིལ། །གང་དུ་བསྒོམས་ཀྱང་བྱིན་རླབས་འབྱུང༌
P000010_v001_00588,། །བསྐྱེད་རྫོགས་བཟླས་བརྗོད་བྱེ་བ་བས། །བླ་མ་སྐད་ཅིག་དྲན་པ་དང༌། །གསོལ་,འདེབས་ལན་གཅིག་བསོད་ནམས་ཆེ། །དེས་ན་དེ་ལ་རྟག་བརྩོན་གཅེས། །མཁའ་མཉམ་འགྲོ་,ཀུན་ཕ་མ་སྟེ། །ད་ལྟ་དངོས་འཛིན་གདོན་གྱིས་མྱོས། །དགྲ་གཉེན་སྡེ་རིས་སོ་,སོར་བཟུང། །ཀྱེ་མ་ཧཽ་མ་རིག་ལས་ཀྱིས་མཐུ། །དུས་རིང་ཐོག་མ་མེད་པ་,ནས། །དཔག་མེད་དྲིན་གྱིས་བསྐྱངས་པ་འི་ཚུལ། །བྱས་པ་ཤེས་ཤིང་དྲིན་གཟོ་སླད། །མི་,གནས་མྱང་འདས་སར་འགོད་ཕྱིར། །རྫོགས་བྱང་དོན་དུ་གཉེར་བ་ཡི། །དམ་བཅའི་གོ་,ཆ་མ་རྨས་པའི། །བློ་ནི་བྱང་ཆུབ་སེམས་སུ་བརྗོད། །འདི་ཡོད་ཡང་དག་ལམ་
P000010_v001_00589,དུ་འགྲོ། །ཅི་བྱེད་དགེ་བ་འབའ་ཞིག་འབྱུང༌། །འདི་མེད་བྱང་ཆུབ་ལམ་ལས་,རིང༌། །འཁོར་བ་པ་དང་ཁྱད་པར་མེད། །ཐུབ་པས་གཞན་དོན་མཛད་པ་ཡིས། །བྱང་,ཆུབ་བདུད་རྩི་བདག་གིར་བཞེས། །བྱིས་རྣམས་རང་དོན་སེམས་པ་ཡིས། །མི་བཟད་འཁོར་,བའི་འདམ་དུ་ཆུད། །འདི་གཉིས་ཁེ་ཉེན་ཤེས་བྱོས་ནས༑ ༑བདག་བས་གཞན་གཅེས་བརྩོན་,པ་ལ། །ཆོས་པ་དང་ནི་དེ་ལྡོག་ཕལ། །འདི་ན་ཁྱིམ་པ་སྐྱེ་བོར་བརྗོད། །དེ་,ཕྱིར་ཆོས་པར་ཁས་བླང་ཕྱིན། །ཁྱོད་ཀྱང་དམ་པའི་རྗེས་སུ་སློབ། །བསླབ་བྱ་གཞན་,གནོད་སྤོང་བ་དང༌། །གཞན་ཕན་བསྒྲུབ་པ་གཉིས་སུ་འདུ། །རང་ལ་བདེ་སྐྱིད་
P000010_v001_00590,འཛོམས་པ་ན། །དེ་ལ་རྒྱགས་དང་དྲེགས་མི་བྱ། །དེ་རྒྱུ་བསོད་ནམས་སྤེལ་ཅིག་,ཅེས། །བླ་མ་སྲས་བཅས་རྒྱལ་རྣམས་ཀྱིས། །བསྐུལ་བར་ཤེས་ནས་བརྩོན་བྱ་ཞིང༌། །དེ་,རྒྱུ་ཕངས་མེད་འགྲོ་ལ་བསྔོ། །གཞན་དག་བདེ་ཞིང་སྐྱིད་པ་དང༌། །དེ་རྒྱུ་,དགེ་ལ་བརྩོན་མཐོང་ན། །དེ་ལ་སྡང་དང་ཕྲག་དོག་སྤོངས། །སྙིང་ནས་དགའ་བས་,ཡི་རང་ཕུལ། །རང་ལ་མི་འདོད་བྱུང་གྱུར་ན། །དེ་ཚེ་ཞུམ་དང་འཇིགས་པ་,སྤོངས། །དེ་རྒྱུ་སྒྲིབ་པ་སྦྱང་དགོས་བརྡར། །ཤེས་ནས་སྟོབས་བཞིར་འབད་པ་གཅེས། །གཞན་དག་,མི་བདེར་གྱུར་མཐོང་ན། །དེ་ཚེ་དེ་ལ་སྙིང་རྗེ་བསྐྱེད། །དེ་དག་སྡིག་སྡུག་
P000010_v001_00591,རང་ལ་སྨིན། །འགྲོ་ཀུན་སྡུག་བསྔལ་བྲལ་བར་སྨོན། །མདོར་ན་དུས་ཀུན་དྲན་པ་,བསྟེན། །ཡང་དང་ཡང་དུ་རང་རྒྱུད་རྟོག །དགེ་བར་འདུག་ན་གཟེངས་བསྟོད་ལ། །ཉེས་པར་,འདུག་ན་སྨད་པར་བྱ། །ཆགས་དང་ཞེ་སྡང་གཏི་མུག་པ། །འདི་གསུམ་རྣམ་པ་,ཀུན་ཏུ་ནག །མ་ཆགས་མི་སྡང་གཏི་མུག་མེད། །འདི་གསུམ་རྣམ་པ་ཀུན་ཏུ་,དཀར། །ནག་གསུམ་འཁོར་བའི་ས་བོན་ཏེ། །དཀར་གསུམ་མཐོ་རིས་བགྲོད་པའི་སྐས། །ནག་གསུམ་,གཞོམ་ལ་དཀར་གསུམ་སྤེལ། །རྣམ་ཀུན་ལྷག་བསམ་མ་ཉམས་གལ། །འཁོར་འདས་ཆོས་ཀུན་,རྨི་ལམ་ལྟར། །བདེན་པར་མ་གྲུབ་ངོ་བོས་སྟོང༌། །སྟོང་གསལ་མཐའ་བྲལ་གཉུག་
P000010_v001_00592,མའི་གཤིས། །བློ་ཡིས་སྤྲོས་པ་བྲལ་བར་ཞོག །གཞན་ཡང་ཞིང་མཆོག་བགྲོད་པའི་རྒྱུ༑ ༑ཡང་,ཡང་ཞིང་བཀོད་དྲན་པ་དང༌། །ངོམས་པ་མེད་པར་ཚོགས་གཉིས་བསགས། །རྒྱུན་དུ་,བྱང་ཆུབ་སེམས་མཆོག་སྒོམ། །དུས་དྲུག་སྨོན་ལམ་གདབ་པ་སྟེ། །བདེ་བ་ཅན་གྱི་,ཞིང་ཁམས་སུ། །སྐྱེ་བའི་རྒྱུ་བཞི་ཐུབ་པས་གསུངས། །དག་སྣང་ཕྱོགས་མེད་སྦྱོང་བ་,དང༌། །ཕན་སེམས་ཕྱོགས་མེད་བསྐྱེད་པ་དང༌། །དགེ་ལ་ཡི་རང་ཕྱོགས་མེད་,པ། །ཟབ་མོ་སྟོང་ཉིད་བསྒོམ་པ་སྟེ། །འདི་བཞི་བསོད་ནམས་དཔག་ཏུ་མེད། །ཉལ་བས་,ཆོག་པའི་དམ་ཆོས་ཡིན། །དགེ་བ་གང་བྱེད་སྦྱོར་དངོས་རྗེས། །སེམས་བསྐྱེད་དམིགས་མེད་
P000010_v001_00593,བསྔོ་བ་སྟེ། །རྣམ་གསུམ་དམ་པས་ཟིན་གྱུར་ན། །རྣམ་མཁྱེན་ས་བོན་གྲུང་པོར་,འགྱུར། །གཅིག་པུར་ལྷ་ཡིས་མ་ཁྲེལ་ཞིང༌༑ ༑ཚོགས་སུ་གྲོགས་ཀྱིས་མ་ཁྲེལ་བར། །ནང་,དུ་བདག་འཛིན་ཐུབ་པ་ཡི། །དགེ་སྦྱོར་ཤི་དང་མཉམ་པར་མཛོད། །དེ་སྐད་ཁྱོད་,ལ་ཕན་པའི་གཏམ། །དགེ་སྦྱོང་པདྨ་བི་ཛས་བྲིས། །རྒན་བུ་དད་པའི་རྟེན་དུ་,མཛོད། །ཁྱེད་བློ་དགེ་ལ་གཞོལ་གྱུར་ཅིག །༄༅། །རྗེ་དྲན་པས་གདུང་སེལ་དྲིན་ཆེན་གྱི་,བླ་མ། །བདག་གསོལ་འདེབས་བུ་ལ་ཐུགས་རྗེ་ཡིས་གཟིགས་ཏེ། །བློ་ཆོས་ལ་བསྒྱུར་,བའི་བྱིན་རླབས་ཤིག་སྩོལ་ཅིག །ཀྱེ་ལེགས་པར་སོམས་དང་སྐལ་བཟང་གི་གྲོགས་
P000010_v001_00594,པོ། །དོན་གཉུག་མ་ལྷན་སྐྱེས་བདེ་ཆེན་གྱི་ཡེ་ཤེས། །ཐབས་གང་གིས་མཚོན་བྱེད་,དྲིན་ལྡན་གྱི་བླ་མ། །ཆོས་མདོ་རྒྱུད་ཀུན་ནས་སངས་རྒྱས་སུ་བསྟན་ཡོད། །བློ་,ཐེ་ཚོམ་བྲལ་བའི་མོས་གུས་ལ་རེམ་དང༌། ཡིད་ཅི་བསམ་འགྲུབ་པའི་,བྱིན་རླབས་ཤིག་གནང་ཡོང༌། །འདི་ཉལ་བས་ཆོག་པའི་དམ་ཆོས་ཤིག་ལགས་,སོ། །འཕགས་སོ་སྐྱེའི་བྱས་བསགས་རྣམ་དཀར་གྱི་དགེ་ཚོགས། །གང་ལ་ཡང་སྡང་དང་,ཕྲད་དོག་གི་བློ་སྤོངས༑ ༑སེམས་རབ་དྭངས་བློ་ཡིས་ཡི་རང་ལ་བརྩོན་དང༌,། །ཚུལ་དེ་ཡི་བསོད་ནམས་ཐུན་མོང་དུ་ཐོབ་ཡོང༌། །འདི་ཉལ་བས་ཆོག་
P000010_v001_00595,པའི་དམ་ཆོས་ཤིག་ལགས་སོ། །མ་འགྲོ་དྲུག་སེམས་ཅན་སྡུག་བསྔལ་གྱི་རང་,བཞིན། །ཚུལ་འདི་ལས་སྒྲོལ་ཕྱིར་རྣམ་མཁྱེན་གྱི་གོ་འཕང༌། དོན་གཉེར་བ་སྨོན་,འཇུག་བྱང་སེམས་ཀྱི་གོ་ཆ། །རྐྱེན་ཅིས་ཀྱང་མི་འཕྲོག་བརྟན་པ་ཞིག་མཛོད་,དང༌༑ ༑ལས་ཅི་བྱེད་རྣམ་དཀར་དགེ་བ་རུ་འགྱུར་ཡོང༌། །འདི་ཉལ་བས་,ཆོག་པའི་དམ་ཆོས་ཤིག་ལགས་སོ། །དོན་གཉུག་མའི་གཤིས་ལུགས་བློ་བྲལ་གྱི་,རྒྱལ་ཁམས། །ཚུལ་ཡིད་དཔྱོད་འཛིན་པའི་ཞགས་པ་ཡིས་མ་འཆིང༌། །སེམས་མ་བཅོས་,རང་བབས་ལྷུག་པ་རུ་སྐྱོངས་དང༌། །གང་ཤར་ཀྱང་ཆོས་སྐུའི་ཡོ་ལང་
P000010_v001_00596,དུ་འཆར་ཡོང༌། །འདི་ཉལ་བས་ཆོག་པའི་དམ་ཆོས་ཤིག་ལགས་སོ། །ཆོས་བསམ་,གཏན་ཉལ་ཆོག་སྐུ་བཞི་ཡི་གྲངས་ལྡན། །ཕ་བླ་མའི་ཞལ་ལུང་བདུད་རྩི་,ཡི་ཉིང་ཁུ། །ལམ་ཟབ་དགུའི་སྙིང་པོ་འདི་ཀ་རུ་འདུ་བས། །ཚིག་ཙམ་དུ་,མ་བཞག་རང་རྒྱུད་ལ་དྲིལ་མཛོད། །གཞོན་སོ་དཀར་སྣང་ཚུལ་ཡད་ཡུད་དུ་,ཟད་སོང༌། རྒས་སྐྲ་དཀར་གཉེར་མའི་འཇིགས་གཟུགས་ནི་ངོམ་འདུག །ད་ལོང་ཡོད་,མ་བྱེད་ལྷ་ཆོས་ལ་དྲིལ་ལ། །དགྲ་འཆི་བས་ཟིན་ཚེ་འགྱོད་མེད་རང་,མཛོད་ཅིག །ཚིག་དེ་སྐད་ཕན་པར་འདོམས་པ་ཡི་བསླབ་ཕྲེང༌། །བློ་པདྨ་དཀར་
P000010_v001_00597,པོའི་ཁང་བུ་ནས་ཕྱུང་བ། །གྲོགས་སྐལ་བཟང་རྣམས་ཀྱི་ཐུགས་དབུས་སུ་བཅངས་,ནས། །དོན་ཕན་བདེའི་དགའ་སྟོན་འཕེལ་བ་རུ་ཤོག་ཅིག །༄༅། །ཨོཾ་སྭསྟི། ཡོན་ཏན་ཀུན་གྱི་,ནང་ནས་མཆོག །བྱང་ཆུབ་སེམས་མཆོག་རིན་པོ་ཆེ༑ ༑གང་གི་རྒྱུད་ལ་བཞུགས་པ་,ཡི། །དམ་པ་རྣམས་ལ་ཕྱག་འཚལ་ལོ། །ཀྱེ་མ་སྙིགས་མར་སྤྱོད་པའི་མཐུས། །དྲང་པོ་,ཉུང་ཞིང་འཁྱོག་པོ་མང༌། །འཁྱོག་པོས་འཁྱོག་པོ་དྲང་མཐོང་ཡང༌། །དེ་ལ་,སུ་ཞིག་ཡིད་རྟོན་འཆའ། །དེ་ཕྱིར་བཟང་སྤྱོད་དྲི་མ་ཡིས། །གོས་མིན་ཀུན་ལས་,དམན་བདག་ཀྱང༌། །རྨོངས་དང་ཕྱོགས་ཞེན་ཅན་འགའ་ཡིས། །དམ་པར་བཟུང་ནས་རེ་
P000010_v001_00598,ལྟོས་འཆའ། །མུ་གེའི་བསྐལ་པར་ཀོ་ཊ་པ། །ཟས་ཀྱི་མཆོག་ཏུ་བརྩི་བ་དང༌,། །འདྲ་སྙམ་ཡི་མུག་མ་གཏོགས་པར། །འདི་ལ་བྲོད་པར་མ་གྱུར་ཏོ། །འོན་ཀྱང་,ཀླད་པ་ཡངས་པའི་རྒྱུས༑ ༑གང་ཟེར་ཁ་ལ་ཉན་པ་ཡིས། །འབྲེལ་མེད་ཚིག་ཉོག་,འགའ་ཞིག་བྲིས། །གཅིག་ལྟ་ཀུན་གྱི་ལེན་པ་འདི། །དེང་སང་སྐྱེ་བོའི་སྤྱི་ལུགས་,ཕྱིར། །བན་ཆུང་རེ་ཡིས་ཤོག་ཆུང་རེ༑ ༑ཁྱེར་ནས་བསླབ་བྱ་དགོས་སོ་ལོ། །ཀུན་ལ་,ཞལ་ངོ་མི་ལྡོག་ཙམ། །ཞུས་ཀྱང་གསན་མཁན་རི་བོང་རྭ། །ཁ་ཅིག་དགོངས་པ་,འཚོམས་པའང་མཐོང༌། །དེ་ལྟ་ནའང་གྲོགས་ཁྱོད་ཀྱིས༑ ༑ཡང་ཡང་གསུང་ནན་ཆེ་བའི་
P000010_v001_00599,ངོར། །གསན་དང་མི་གསན་གང་ལྟར་ཡང༌། །ཡིད་ལ་ཤར་བའི་ཚིག་འདི་གསོལ། །མྱུ་,གུ་གསར་པ་ལྟ་བུ་ཡི། །གསར་པ་ལས་ཀྱང་ཆེས་གསར་པའི༑ ༑ལང་ཚོའི་དུས་,འདིར་མཐོ་དམན་ཀུན། །གྲོགས་ལ་བརྟེན་ནས་འགྱུར་བའི་ཕྱིར། །དགེ་བའི་བཤེས་གྲོགས་བསྟེན་,བྱ་ཞིང༌། །སྡིག་པའི་གྲོགས་པོ་བརྟགས་ཏེ་སྤོངས། །དེ་ཡིས་རང་ཉིད་མི་ཉམས་,ཤིང༌། །བཟང་སྤྱོད་རིམ་གྱིས་འགོ་བར་འགྱུར། །ཡོན་ཏན་ཀུན་གྱི་གཞི་རྟེན་ནི། །ལྷག་,པའི་ཚུལ་ཁྲིམས་འབའ་ཞིག་ཡིན། །འདི་ཡོད་ལྷར་བཅས་སྐྱེ་བོས་བཀུར། །ལམ་རྒྱགས་ལེགས་,པའི་མགྲོན་པོ་བཞིན། །ཤི་ཡང་དེ་ནི་བདེ་བར་འགྲོ། །འདི་མེད་ལྷ་ཡི་དམོད་
P000010_v001_00600,པའི་གནས། །ལེགས་ཚོགས་མར་ངོའི་ཟླ་བཞིན་འགྲིབ། །སྐྱེ་བ་འབུམ་ཕྲག་བརྒྱར་ཡང་ནི། །བདེ་,འགྲོའི་སྒྲ་ཡང་ཐོས་མི་འགྱུར། །དེ་སླད་དྲན་དང་ཤེས་བཞིན་གྱིས། །རྟག་པར་རང་,གི་རྒྱུད་རྟོག་ལ། །ཁས་བླངས་པ་ཡི་བསྲུང་མཚམས་ལས། །ནམ་ཡང་འདའ་བར་མ་,བྱེད་ཅིག །ཐོས་པ་མུན་སེལ་སྒྲོན་མེ་སྟེ། །རྐུན་པོས་མི་འཕྲོག་ནོར་གྱི་མཆོག །ཚིགས་,བཅད་གཅིག་གི་དོན་ཤེས་ཀྱང༌། །ངེས་པར་སྲིད་པ་ཧྲུལ་པོར་བྱེད། །དེ་སླད་,ཐུབ་མཆོག་སློབ་པའི་སྐབས། །དམ་ཆོས་ཚིག་བཅད་གཅིག་ཕྱིར་ཡང༌། །སྐུ་ལ་ལྕགས་,ཀྱི་གཟེར་མ་སྟོང༌༑ ༑གདབ་སོགས་བརྣག་དཀའི་མཛད་པར་ལྟོས། །རྒྱལ་སྲས་རྣམས་ཀྱིས་
P000010_v001_00601,མི་བསླབ་པ༑ ༑དེ་ནི་འགའ་ཡང་ཡོད་མིན་ཕྱིར། །ཀུན་མཁྱེན་ཐོབ་པར་འདོད་རྣམས་,ཀྱི། །དེ་རྒྱུ་བཅུ་ཕྲག་རིག་པར་སློབས། །འབྲི་ཀློག་ཡོན་ཏན་ཀུན་གྱི་གཞི། །གཞན་དག་,ཚར་གཅོད་རྗེས་འཛིན་ཕྱིར། །སྒྲ་ཚད་བཟོ་དང་གསོ་བ་དང༌། །ཁྱད་པར་རང་,རྒྱུད་འགྲོལ་བའི་སླད། །མདོ་དང་སྔགས་ཀྱི་གཞུང་ལུགས་ཀུན། །འབད་པས་བཙལ་ཞིང་མཉན་,པར་བྱོས། །ཀུན་མཁྱེན་གོ་འཕང་མ་ཐོབ་བར། །མཐའ་དག་ཤེས་པར་ནུས་མིན་ཡང༌,། །ཆ་ཤས་ཙམ་རེ་ཤེས་པས་ཀྱང༌༑ ༑བླང་དོར་གནས་ལ་མི་རྨོངས་ཤིང༌,། །འཇིག་རྟེན་འདི་ན་སྐྱེ་བོས་བཀུར། །གྲགས་པ་མི་ཉམས་ཕྱིར་ཞིང་འཕེལ། །རང་གཞན་
P000010_v001_00602,དོན་གཉིས་སྒྲུབ་ལ་དབང༌། །གལ་ཏེ་ཚེ་འདིར་མཁས་པ་ཡི། །གོ་འཕང་ཐོབ་,པར་མ་གྱུར་ཀྱང༌། །རིག་པ་དུ་མར་སྦྱང་བ་ཡི། །ལས་ནི་ཕྱི་མར་,རྗེས་སུ་འབྲང༌། །གང་དུ་སྐྱེས་ཀྱང་སྐྱེས་ཙམ་ནས། །མཁས་པའི་བག་ཆགས་ངང་,གིས་སད༑ ༑མ་འབད་ཡོན་ཏན་ཀུན་རྫོགས་ཤིང༌། །རིང་མིན་ཀུན་མཁྱེན་མངོན་བྱེད་,ན། །འདི་ལ་སུ་ཞིག་སྤྲོ་མི་བྱེད། །གཞལ་བྱ་ཆོས་དབྱིངས་བསམ་མི་ཁྱབ། །གཞལ་བྱེད་,རྟོན་པ་རྣམ་བཞི་ཡིས། །ལེགས་འཇལ་ཤིང་རྟ་རྣམ་གཉིས་ཀྱི། །ཟབ་དགོངས་མ་དཀྱོགས་,དྲང་པོའི་ལམ། །ངེས་དོན་ཕྱིར་མི་ལྡོག་པའི་ཚུལ། །ལེགས་པར་ཁོང་དུ་ཆུད་པ་
P000010_v001_00603,ཡི། །ཆོས་ཀྱི་བློ་མིག་སྒྲུབ་པ་གཅེས། །དེ་ལྟར་ཐོས་དང་བསམ་པ་ཡིས། །བློ་མིག་,ཤིན་ཏུ་དག་བྱས་ནས། །བརྒྱུད་ལྡན་དམ་པའི་ཞལ་གྱི་ལུང༌། །མན་ངག་བདུད་,རྩིའི་ཡང་ཞུན་རྣམས། །དབེན་པར་རང་གི་རྒྱུད་ལ་དྲིལ། །རང་དོན་ཆོས་སྐུ་མངོན་,བྱས་ནས། །གཞན་དོན་གཟུགས་སྐུའི་ཕྲིན་ལས་རྒྱུན། །འཁོར་མཐའ་གཏུག་པ་དེ་སྲིད་དུ། །རྟག་,ཁྱབ་ལྷུན་གྱིས་གྲུབ་འབྱུང་བ། །ངོ་མཚར་བས་ཀྱང་དེ་ངོ་མཚར། །ཡ་མཚན་བས་,ཀྱང་དེ་ཡ་མཚན། །སྔོན་གྱི་དམ་པའི་རྣམ་ཐར་ལགས། །རྗེས་འཇུག་ཁ་མིག་ཡར་,ལྟའི་གནས། །འདི་ཉིད་ཁོ་ན་ལགས་པས་ན། །ཁྱེད་ཀྱང་དམ་པར་མཛད་བཞེད་ཚེ། །ཚུལ་
P000010_v001_00604,འདིར་ཞུགས་པར་མཛོད་ཅིག་ཅེས། །བདག་ནི་ཐལ་མོ་སྦྱོར་བ་ལགས༑ ༑དེ་སྐད་སེམས་,ལ་ཤར་བའི་གཏམ། །རྒྱུད་ཚོད་འཚམ་མིན་གང་ལྟར་ཡང༌། །སྦ་བསྲི་མེད་པར་,བྲིས་ཏེ་ཕུལ། །རཏྣ་དགྱེས་པའི་དགའ་སྟོན་མཛོད། །དགེ་བར་གྱུར་ཅིག་མདྒལཾ། །༄༅། །གང་གི་ཞབས་,སྐྱེས་རྡུལ་བྲལ་ནོར་བུའི་ཅོད་པཎ་ནི། །ལྷ་སོགས་འཇིག་རྟེན་སྐྱོང་བ་རྣམས་,ཀྱི་རལ་པའི་རྩེར། །བསྐལ་པ་དུ་མར་འཐོབ་དཀའ་དཔལ་ལྡན་ཤཱཀྱའི་སྲས། །དེས་ནི་,དེང་ཁྱོད་ཤིས་པའི་མེ་ཏོག་སྦྱིན་གྱུར་ཅིག །ཀྱེ་ལགས་སྔོན་རབས་དུ་མར་,ཚུལ་ཁྲིམས་ས་བོན་མཆོག །བཏབ་གང་སྦྱིན་སོགས་ལེགས་བྱས་བྱེ་བའི་བརླན་དྲོད་
P000010_v001_00605,ཀྱིས། །དེང་འདིར་མངོན་མཐོ་གསེར་གྱི་སྙེ་མར་ལེགས་འཁྲུངས་གང༌། །ཀ་ཡེ་བག་,མེད་དབང་གིས་དོན་མེད་མ་བྱེད་ཅིག །ཐུགས་རྗེའི་བདག་ཉིད་མཆོག་དེ་ཞི་,བར་མནལ་བའི་ཚེ། །རྗེས་འཇུག་རྣམས་ཀྱི་སྟོན་པ་འདི་ཞེས་སེང་གེའི་སྒྲས། །ཡང་,ཡང་རྗེས་སུ་བསྔགས་པའི་ཆོས་འདུལ་རིན་པོ་ཆེ༑ ༑ནོར་མཆོག་རྙེད་ནས་འཆལ་,སྤྱོད་འདམ་དུ་མ་དོར་ཅིག །གང་ལ་རྣམ་དག་ཚུལ་ཁྲིམས་ནོར་གྱིས་འབྱོར་,གྱུར་པ། །དེ་ནི་ལྷར་བཅས་སྐྱེ་བོ་ཡོངས་ཀྱི་མཆོད་གནས་ཏེ། །ལམ་རྒྱགས་ལེགས་,པའི་མགྲོན་བཞིན་བདེ་ནས་བདེ་བ་རུ། །འགྲོ་གྱུར་གང་དེ་ཤི་ཡང་སུ་
P000010_v001_00606,ཞིག་གདུང་བ་བསྐྱེད། །གང་ལ་རིགས་སོགས་ཡོན་ཏན་དུ་མས་བརྒྱན་གྱུར་ཀྱང༌,། །ཚུལ་ཁྲིམས་ཉམས་ན་ལྷ་ཡི་དམོད་པས་གཟིར་གྱུར་ཞིང༌། །སྐྱེ་བ་འབུམ་,ཕྲག་བརྒྱར་ཡང་རིགས་བྲལ་གདུང་གྱུར་ན། །རོ་དང་འདྲ་གང་ལོ་བརྒྱར་འཚོ་,ཡང་ཅི་ཞིག་འགྱུར། །དེ་སླད་དྲན་ཤེས་བག་ཡོད་གཙང་མའི་པཉྩ་ལིས། །འཆལ་སྤྱོད་,གདུག་པའི་གཡའ་དྲི་མ་ལུས་བསལ་བྱོས་ལ། །མངོན་མཐོ་ངེས་ལེགས་ཡོན་ཏན་,བྱེ་བའི་གཟུགས་བརྙན་འབུམ། །ཚུལ་ཁྲིམས་གཙང་མའི་མེ་ལོང་ངོགས་སུ་འཆར་མཛོད་,ཀྱེ། །བརྟེན་པ་ཙམ་གྱིས་མི་ཁའི་བུན་ལོང་འཕེལ་འགྱུར་ཞིང༌། །ཟླ་བ་མར་
P000010_v001_00607,གྱི་ངོ་བཞིན་དཔལ་འབྱོར་གྲགས་པའི་ཚོགས། །ཀུན་ནས་ཉམས་བྱེད་བུད་མེད་སྲིན་,མོའི་སྒྱུ་ཐབས་ལ། །ཆགས་གང་ལྕགས་ཐུར་འབར་བས་འབིགས་ཚེ་འགྱོད་ཀྱང་འཕྱིས། །བླང་,དོར་གནས་ཀུན་སྒྲིབ་པའི་མུན་པ་མི་བཟད་པ། །དྲན་ལྡན་དབང་མེད་སྨྱོན་,པར་བྱེད་པའི་གདོན་ཆེན་པོ། །དགྲ་བཅོམ་འཕགས་པ་རྣམས་ཀྱང་ཉམས་བྱེད་མ་,རུངས་པའི། །ཆང་ནི་རྩ་མཆོག་གང་ཙམ་སུ་ཡིས་འཐུང་བྱེད་པ། །དེ་ནི་ང་,ཡི་རྗེས་འཇུག་མིན་ཞེས་སྟོན་པས་གསུངས། །འཇུར་བྱེད་ཁུ་བ་བཏུང་བས་ཀུན་,ནས་འབར་བའི་ལུས། །ནང་ཁྲོལ་མེ་ལྕེ་ལག་པའི་གར་སྟབས་གཡོ་བ་ཡི། །སྡིག་
P000010_v001_00608,པའི་རང་གཟུགས་འདི་ཞེས་ངོམས་པ་བཞིན་གྱུར་པའི། །སྣང་ཚུལ་ཐོས་ཀྱང་མི་,འཇིགས་གང་དེ་ཕྱུགས་བས་བླུན། །ཐོག་མ་མེད་ནས་གང་གི་ནུ་ཞོ་ཟག་,འཐུང་བའི། །མ་རྣམས་རང་བཞིན་ལས་ཀྱིས་ཤི་བ་མཐོང་ན་ཡང༌། །སྙིང་བརྩེས་,མཆི་མ་དབྱུང་བར་རིགས་ན་བཟའ་བའི་ཕྱིར། །ཤིན་ཏུ་མ་རབས་ཞིག་ནའང་,གསོད་པར་སུ་ཞིག་སྤྲོ༑ ༑སྔོན་དུས་ཁྱིམ་པ་སྐྱ་བོར་བཅས་པའི་གཞི་ལྔ་,ཡང༌། །རབ་བྱུང་རྣམས་ལའང་མེད་པར་གྱུར་པའི་དུས་འདི་རུ། །ཉིན་མཚན་གཅིག་,ཙམ་བསླབ་པ་བསྲུང་བའི་བསོད་ནམས་ཕུལ། །དཔག་མེད་ཐུབ་པས་བཀའ་སྩལ་ཕྱིར་
P000010_v001_00609,ན་སྤྲོ་བར་མཛོད། །སྙིང་རྗེའི་མངའ་བདག་དེ་ཡི་སྟོང་ཕྲག་བརྒལ་བའི་དབུ། །སྦྱིན་,སོགས་གཞན་ཕན་འབའ་ཞིག་མཛད་པས་རྩོད་དུས་འདིར། །བྱང་ཆུབ་བདུད་རྩིའི་བགོ་,བཤའ་འགྲོ་ལ་སྩལ་བ་ལགས། །དེ་སླད་གཞན་ཕན་འབའ་ཞིག་རྒྱུན་དུ་གོམས་,པར་རིགས། །སྐྱོབ་པ་མཆོག་དེ་དགྱེས་པའི་ཐབས་ཀྱང་སེམས་ཅན་རྣམས། །མགུ་བར་བྱ་,ལས་གཞན་ཡོད་མ་ཡིན་རང་ཉིད་ཀྱི། །ཕ་རོལ་ཕྱིན་ཀུན་རྫོགས་པར་བྱེད་,པའང་དེ་ཡིན་ཏེ། །ས་གསུམ་སྐྱེ་དགུའི་མཆོད་སྡོང་འགྱུར་བའང་དེ་ཉིད་དོ། །དེས་,ན་དུས་གསུམ་གཤེགས་དང་འབྱོན་པའི་མི་མཆོག་རྣམས། །གང་ལས་གཤེགས་པའི་ལམ་
P000010_v001_00610,མཆོག་མཚུངས་མེད་འདི་ཁོ་ན། །ལམ་འདིར་མ་བརྟེན་རྣམ་མཁྱེན་གྲོང་མཆོག་སྙོགས་,ནུས་ཅི། །དེ་ཕྱིར་ཁྱེད་བློ་བྱང་ཆུབ་སེམས་ལ་གཞོལ་བར་མཛོད། །ཀུན་དཀྲིས་འཆིང་,བ་དམ་ལྡན་མ་རུངས་གསེར་དགྲའི་ཁམས། །སྟོང་ཉིད་སྙིང་རྗེའི་རྩི་ཡིས་རེག་,པའི་མོད་ཉིད་ན། །རྣམ་གྲོལ་རིན་ཐང་བྲལ་བའི་དངོས་པོར་བསྒྱུར་བྱེད་པས། །སེམས་,ཤེས་སུ་ཞིག་འདི་ལ་ཅི་ཕྱིར་སྤྲོ་མི་མཛད། །དེ་སླད་བདག་ནི་དུས་,ཀུན་ཐལ་མོ་སྦྱར་བྱས་ནས། །རིན་ཆེན་བྱང་ཆུབ་སེམས་ལ་ནན་ཏན་མཛོད་,ཅིག་ཅེས། །ཡང་དང་ཡང་དུ་གསོལ་བར་བགྱི་ཡི་གྲོགས་པོ་དག །ཚུལ་འདིར་གསན་
P000010_v001_00611,པར་མཛོད་དང་ཀུན་ཏུ་དགེ་བར་འགྱུར། །དེ་སྐད་རྣམ་དཀར་ཐུགས་སྨོན་དགེ་,བའི་གྲོགས་པོ་མཆོག །སྐལ་བཟང་དཔལ་དང་འབྱོར་པས་བརྒྱན་གྱུར་གང་དེ་ཡི། །བཞེད་,པ་སྐོང་ཕྱིར་སྙོམ་ལས་མཁན་པོ་བི་ཛས་བྲིས། །དགེ་བས་འགྲོ་ཀུན་ཐར་,གྲོལ་ཡོན་གྱིས་འབྱོར་གྱུར་ཅིག༑༄༅། །དགེ་རྩེ་བླ་མ་ཤཱི་ལའི་མཚན་ཅན་གྱི་,བཞེད་ངོར།ན་མོ་གུ་རུ། གདོད་ནས་ཡེ་གྲོལ་རྣམ་དག་བྱང་སེམས། །དོན་དམ་སྤྲོས་,བྲལ་ཆོས་སྐུའི་བླ་མར། །བཏང་བཞག་འགྲོ་འོང་བྲལ་བའི་ཕྱག་གིས། །བཏུད་ནས་གང་,དྲན་མཆིད་འདི་གསོལ་ལོ། །ཆོས་ཉིད་བྱང་ཆུབ་སེམས་ཀྱི་རྩལ་ལས། །རོལ་བ་འཁོར་
P000010_v001_00612,འདས་སྤྲིན་ཚོགས་སྣང་ཡང༌། །རང་བྱུང་རང་ཐིམ་ཕན་གནོད་བྲལ་ཕྱིར། །སྤྲོས་བྲལ་,གཉུག་མའི་གཏན་སྲིད་བཟུང་འཚལ། །ད་ལྟའི་རིག་པ་རང་བབས་གཉུག་མ། །བཟང་རྟོག་,ལྟ་སྒོམ་ཞེན་པས་མ་བསླད། །ངན་རྟོག་འཇུར་བུའི་མདུད་པས་བཅིང་མིན། །བཞི་ཆ་,གསུམ་བྲལ་གདོད་མའི་གཤིས་ལུགས། །འདི་ཀ་ཀུན་བཟང་ཆོས་སྐུའི་དགོངས་པ། །ཡེ་ནས་,སྐུ་གསུམ་འདུ་འབྲལ་མེད་དོ། །ངོ་བོ་སྟོང་པས་རྟག་པའི་མཐའ་གྲོལ། །རང་བཞིན་,གསལ་བས་ཆད་པའི་མུ་བྲལ། །གཉིས་སུ་བརྟགས་ཀྱང་གཉིས་འཛིན་རང་སངས། །དབུ་མའི་,ལམ་སྟེ་མཐར་འཛིན་རང་དག༑ བསམ་བརྗོད་ལས་འདས་དོན་དམ་བདེན་པ། །བློ་ཡི་
P000010_v001_00613,ཡུལ་མིན་སྤྲོས་པས་ཅི་བྱེད། །ཡེ་ནས་གྲོལ་ཟིན་ད་གདོད་གྲོལ་བའི། །ཨུ་ནུས་,སྒོམ་གྱིས་སྡུག་བཙིར་མི་དགོས། །གུ་ཡངས་གཏད་མེད་ཉོལ་དང་རྣལ་འབྱོར། །བཟང་རྟོག་,ཤར་ཡང་མཁའ་ལ་འཇའ་བཞིན། །ཞེན་འཛིན་མི་དགོས་རང་བྱུང་རང་ཐིམ། །ངན་རྟོག་,ཐམས་ཅད་སྦྲུལ་མདུད་བཞིན་དུ། །རང་གིས་རང་གྲོལ་གཉེན་པོ་མི་དགོས། །བར་མའི་,རྟོག་ཚོགས་ཆུ་ཡི་རི་མོ། །ཝལ་ལེ་རྗེས་མེད་བག་ཆགས་རྗེས་ཅི། །དེ་ཕྱིར་,གནས་ན་གདོད་མའི་ངང་སྟེ། །འཕྲོ་ན་ཡེ་ཤེས་ཆེན་པོའི་རོལ་བ། །འཕྲོ་གནས་,གཉིས་མེད་ཆུ་དང་རྦ་རླབས། །གང་ལྟར་སྣང་ཡང་ཆོས་སྐུའི་ཡོ་ལང༌། །ཇི་
P000010_v001_00614,ལྟར་སྡོད་ཀྱང་བྱ་བྲལ་བློ་བདེ། །གུ་ཡངས་གཏད་མེད་ཉལ་ཚོའི་སྐྱིད་པ། །འདི་,ནི་དབང་རབ་སྦྱངས་པ་སྔོན་སོང༌། །སྐལ་བཟང་བློ་ཆེན་རྣམས་ཀྱི་ངོ་,སྟེ། །ཕལ་དང་ཕལ་གྱི་སྤྱོད་ཡུལ་མིན་ནོ། །ཞིབ་པར་ཀུན་མཁྱེན་ཡབ་སྲས་བརྒྱུད་,པའི། །ལེགས་བཤད་འོད་ཟེར་སྟོང་གི་ཐུར་མས། །འཁྲུལ་རྟོག་སེམས་ཀྱི་དྲྭ་བ་འབུམ་,ཕྲག །ཅིག་ཅར་ཕྲོལ་མཛོད་རྣལ་འབྱོར་དབང་ཕྱུག །ཡང་ཅིག་གསོན་དང་རྡོ་རྗེའི་སྤུན་,གྲོགས། །དེང་དུས་སྙིགས་མར་སྤྱོད་པའི་དབང་གིས། །རྟོགས་ལྡན་རེ་ལ་མི་འདྲའི་ཉམས་,མྱོང༌། །གྲུབ་ཐོབ་རེ་ལ་མི་འདྲའི་མཛད་སྤྱོད། །སྟོན་ཆེན་རེ་ལ་མི་འདྲའི་
P000010_v001_00615,བཤད་སྒྲོས། །སྔགས་སྤྱོད་རེ་ལ་མི་འདྲའི་གཏེར་ཆོས། །མི་ནག་སྐྱེ་བོས་སྒོམ་སྐད་,ཤར་ཤར། །རང་རྒྱུད་མི་རྟོག་ཧམ་པ་མཐོ་མཐོ། །རྒྱུད་ཚོད་མ་སྦྱར་གདམས་པ་,ཟབ་ཟབ། །རྫིག་རྫིག་མང་པོས་རྒྱལ་ཁམས་གང་འདུག །མ་བརྟགས་ཉམས་དགའ་བརྟགས་ན་,ཐེ་ཚོམ། །ནན་གྱིས་བརྟགས་ན་ཡི་མུག་སྐྱེད་བྱེད། །ནང་གི་ཆགས་སྡང་སྒྱུ་མར་,གྲོལ་མིན། །ཕྱི་རོལ་ཆོས་ཀུན་སྒྱུ་མར་རྟོགས་བློའི། །སྟོང་པའི་རྦད་ཁམས་རྒྱུ་འབྲས་,ཁྱད་གསོད། །སྙིང་རྗེའི་ཐབས་དང་བྲལ་བ་མང་ཞིག །རང་མགོ་གདུགས་ལྟར་འཁོར་བ་,མ་ཚོར། །གཞན་དག་དེ་དེར་དཀྲི་བའི་སྙིང་ཁམས། །མི་བསྲུན་འདོད་ལྷའི་བདག་པོས་
P000010_v001_00616,བྱིན་ནམ། །འོན་ཀྱང་སྟོན་པས་ང་འདྲ་མ་གཏོགས། །གང་ཟག་རྒྱུད་ཚོད་ཕལ་གྱིས་,མི་བཟུང༌། །བཟུང་ན་ཉམས་པ་ཆེན་པོར་གསུངས་ཕྱིར། །མི་བསྟོད་མི་སྨད་རྗེས་,སུ་འབྲང་མིན། །སྔོན་བྱོན་དམ་པའི་གཞུང་བཟང་དཔང་བཙུགས། །རང་ཚོད་བཟུང་བ་སྙིང་,གཏམ་སྙིང་པོ། །བློ་མ་སྦྱངས་པར་སྟོང་ཉིད་བརྗོད་སྔས། །ནག་པོ་ཁ་འབྱམས་བདུད་,ལྟས་ནོན་ཏེ། །ལས་འབྲས་ཁྱད་གསོད་ངན་སོང་འཕེལ་རྒྱུ། །རྩ་ལྟུང་རིན་གྱིས་ཉོས་,ལ་དགོས་ཅི། །དེ་བས་རྒྱལ་གསུང་མི་བསླུ་གཅེས་མཛོད། །ལས་འབྲས་བསླུ་མེད་ཚད་,མའི་ལུང་ལ། །ཡིད་ཆེས་འཇུག་ལྡོག་ལག་ལེན་ཞིབ་མོར། །འདོམས་འདི་དེང་སང་དུས་
P000010_v001_00617,འདིར་ཟབ་བོ། །རྒྱལ་བས་ཐབས་བྲལ་ཤེས་རབ་དག་དང༌། །ཤེས་རབ་བྲལ་བའི་,ཐབས་ཀྱང་འཆིང་བྱེད། །གསུངས་ཕྱིར་ཐབས་མཆོག་དད་དང་སྙིང་རྗེ༑ ༑ཤེས་རབ་བདག་མེད་,གཉིས་རྟོགས་ཟུང་འབྲེལ། །རྒྱལ་བ་དགྱེས་པའི་ལམ་ལ་སློབ་འཚལ༑ ༑ངས་ནི་མཚན་ལྡན་,བླ་མ་མང་བསྟེན། །གངས་ལྗོངས་སྒྲུབ་བརྒྱུད་ཤིང་རྟ་བརྒྱད་ཀྱི༑ ༑གདམས་པའི་སྙིང་པོ་,ཕལ་ཆེར་ཐོབ་མོད། །ཉམས་ལེན་སྟོང་ཉིད་སྙིང་རྗེའི་བདུད་རྩིས༑ ༑ནང་དུ་བདག་འཛིན་,ཉོན་མོངས་གཞོམ་ལས། །ལྷག་པའི་ཆོས་གཞན་མཐོང་བར་མ་གྱུར། །དེ་སླད་གང་ལ་,བྱང་ཆུབ་སེམས་མཆོག །མངའ་དེ་ཁྱིམ་པའམ་ནི་དགེ་སྦྱོང༌། །གང་ལྟར་སྣང་ཡང་
P000010_v001_00618,བདག་གི་སྐྱབས་ཏེ། །ཡི་རང་ཐལ་སྦྱར་སྤྱི་བོས་འདུད་དོ། །རིན་ཆེན་བྱང་ཆུབ་,སེམས་དང་བྲལ་ན། །ལྟར་སྣང་འབྲིད་པའི་མངོན་ཤེས་རྫུ་འཕྲུལ། །ཇི་ལྟར་སྣང་རུང་,སྐྱབས་འོས་མ་ལགས། །འཕགས་དང་འཕགས་མིན་ཤན་འབྱེད་དེའོ། །ཇི་ཙམ་བླ་མ་བསྟེན་,དང་གདམས་ངག །ཉན་བཞིན་རང་རྒྱུད་ཉོན་མོངས་ཐུལ་ན། །ཆོས་དེ་ཡང་དག་ལམ་,དུ་སོང་རྟགས། །དེ་ལས་གཞན་པའི་གྲུབ་རྟགས་མི་དགོས། །ཀྱེ་ཧོ་ཡང་ཅིག་གསོན་,དང་དགེ་བཤེས༑ ༑སྙིགས་མ་དམ་ཆོས་འཇིགས་ཉེའི་དུས་ན། །ཉིན་མཚན་གཅིག་ཙམ་བསླབ་,པ་སྲུང་ངམ། །ཚིགས་བཅད་གཅིག་ཙམ་ཉན་བཤད་བྱས་པའི། །བསོད་ནམས་དཔག་མེད་རྒྱལ་
P000010_v001_00619,བས་བསྔགས་བཞིན། །གཞན་ཕན་འཁོར་ལོ་གསུམ་གྱི་བྱ་བར། །བརྩོན་པའི་སྤྲོ་སེམས་བརྟན་,པར་རིགས་སོ། །རྨུ་རྒོད་སྐྱེ་བོའི་ལོག་སྒྲུབ་མང་ཡང༌། །མེ་ཚོགས་སྤུ་གྲིའི་,སོ་བརྒལ་ཕྱི་མཐར། །དམ་ཆོས་བཙལ་དང་བསྲུང་བའི་གཡར་དམ། །ལེགས་དགོངས་བརྩོན་པའི་,གོ་ཆ་བརྟན་འཚལ། །གདོད་མའི་མགོན་པོ་མི་ཡི་ཚུལ་བཟུང༌། །ཐམས་ཅད་མཁྱེན་,པ་མཁྱེན་བརྩེའི་ཞབས་ཀྱིས། །ཆེད་དུ་སྩལ་བའི་མནོག་ཆོས་ཟབ་མོ། །རིགས་འདུས་བཛྲ་,ས་ཏྭའི་སྒོ་ནས། །འགྲོ་མང་གདོད་གཞིར་དཀྲི་བའི་ངོ་མཚར། །སྙིགས་མའི་དུས་ན་,དེ་འདྲ་དཀའོ། །དེ་སླད་ཟོལ་སྦྱོར་ཁ་ཙམ་མིན་པར། །སྙིང་ནས་དགའ་བའི་ཡི་
P000010_v001_00620,རང་འབུལ་གྱིས། །སྔོན་བཞིན་རྣམ་དཀར་བཟང་པོའི་ཕྲིན་ལས། །ཕྱི་མཐའི་བར་དུ་ཉམས་,མེད་མཛོད་ཅིག །དེ་སྐད་ལོང་བས་མིག་དང་ལྡན་ལ། །ལམ་སྟོན་ཇི་བཞིན་རིགས་,པ་མིན་ཡང༌། །དམ་པའི་གསུང་ནན་ལྕི་བའི་གཡར་ཁྲལ། །སྦ་བསྲི་མེད་པའི་,ཚིག་འདི་འབུལ་ལོ། །དགེ་བ་དེས་ཀྱང་དམ་པའི་བཤེས་ཁྱོད། །བསྐལ་བརྒྱར་ཞབས་བརྟན་,ཐེག་གསུམ་ཆོས་ཆར། །གང་འདུལ་གདུལ་བྱའི་ཞིང་སར་ཕབ་པས། །དོན་གཉིས་མྱུ་གུ་,གསར་འཁྲུངས་ཤོག་ཅིག །ཅེས་པའང་བསླབ་གསུམ་དང་བྱང་ཆུབ་སེམས་ཀྱི་ཐུགས་རྒྱུད་,ཡོངས་སུ་གཏམས་པའི་དགེ་བའི་གཤེས་གཉེན་ཆེན་པོ་དགེ་རྩེ་བླ་མ་
P000010_v001_00621,ཤཱི་ལའི་མཚན་ཅན་གྱི་བཞེད་ངོར། སྙོམ་ལས་འདུ་གསུམ་པ་པདྨ་བི་ཛས་,བརྗོད་པ་དགེ།༄༅། །བླ་མ་ལ་ཕྱག་འཚལ་ལོ། །རྙེད་དགའི་དལ་འབྱོར་རྟེན་བཟང་ཐོབ་,གྱུར་ཀྱང༌། །མི་རྟག་འཆི་བ་ནམ་འོང་ཆ་མ་མཆིས། །འཆི་ཚེ་ཕན་པ་,དམ་པའི་ཆོས་ལས་མེད། །དེ་ཕྱིར་སྙིང་ནས་བརྩོན་པའི་དཔུང་བསྐྱེད་འཚལ། །ངན་སོང་,འཁོར་བའི་སྡུག་བསྔལ་བཟོད་པར་དཀའ༑ ༑མཐོ་རིས་བདེ་སྐྱིད་མི་བརྟན་མྱུར་དུ་,འཇིག །ཐུབ་དབང་བསྟན་པའི་ཉི་མ་ནུབ་ལ་ཉེ། །དོན་ཆེན་སྒྲུབ་ལ་བློ་སྣ་,མི་མང་འཚལ། །རྒྱལ་གསུངས་མཐའ་དག་ངེས་དོན་ཀློང་དུ་གཅིག །བརྒྱུད་པའི་ཁུངས་དང་
P000010_v001_00622,རྣམ་ཐར་སོ་སོར་ཆེ། །དེ་ཕྱིར་གསར་རྙིང་རིས་མེད་གྲུབ་པའི་མཐའ། །ཀུན་ལ་,དག་སྣང་སྦྱོང་བ་གནད་དུ་ཆེ། །དེང་སང་སྙིགས་མ་དམ་ཆོས་འཇིག་ཉེའི་,ཚེ། །ཉིན་མཚན་གཅིག་ཙམ་བསླབ་པ་སྲུང་བ་ཡང༌། །བསོད་ནམས་དཔག་མེད་རྒྱལ་,བ་ཉིད་ཀྱིས་གསུངས། །དེ་སླད་ཚུལ་ཁྲིམས་ཕུང་པོ་རྣམ་དག་མཛོད། །ཐེག་ཆེན་ལམ་,གྱི་རྩ་བ་བྱང་ཆུབ་སེམས། །འདི་མེད་རྣམ་མཁྱེན་ཐོབ་པའི་ཐབས་མེད་པས། །ཡང་,དང་ཡང་དུ་རང་གི་རྒྱུད་རྟོགས་ལ། །སྟོང་ཉིད་སྙིང་རྗེའི་ཉམས་ལེན་སྙིང་,པོར་མཛོད། །གསང་སྔགས་ལམ་གྱི་རྩ་བ་སྨིན་བྱེད་དབང༌། །དེ་སྲོག་དམ་ཚིག་
P000010_v001_00623,ལ་ཐུགས་ཁེ་ཉན་ཕྱིར། །རྩ་བ་ཡན་ལག་བསྲུང་མཚམས་མ་ཉམས་ངང༌། །རྡོ་,རྗེ་གསུམ་གྱི་རྣལ་འབྱོར་འབྲལ་མེད་མཛོད། །ཀུན་མཁྱེན་ཐུབ་བའི་བསྟན་པ་ལུང་,རྟོགས་གཉིས། །དེར་འཛིན་བྱེད་པ་བཤད་སྒྲུབ་གཉིས་ཁོ་ནར༑ ༑སྔོན་བྱོན་དམ་པ་རྣམས་,ཀྱིས་མགྲིན་གཅིག་བསྔགས། །དེ་ཕྱིར་དེ་ལ་བརྩོན་པའི་དཔུང་བསྐྱེད་འཚལ། །མདོར་ན་བྱང་,ཆུབ་སེམས་ཀྱི་གཞི་བཟུང་ནས། །ཐོས་བསམ་སྒོམ་པ་བསྐྱེད་བཟླས་རྫོགས་རིམ་སོགས། །རང་,གཞན་བསྟན་འགྲོར་སྨན་པའི་ལེགས་བྱས་སྒོ༑ ༑བརྒྱ་ཕྲག་འབྱེད་པར་སྙིང་ནས་གསོལ་,བ་འདེབས། །དེ་སྐད་ཕན་པར་འདོམས་པའི་ཚིག་ཕྲེང་འདི། །མཆོག་སྤྲུལ་དམ་པའི་བཞེད་
P000010_v001_00624,པ་སྐོང་སླད་དུ། །སྙོམ་ལས་མཁན་པོ་པདྨ་བི་ཛས་བྲིས། །དགེ་བས་འགྲོ་ཀུན་,རྣམ་མཁྱེན་ཐོབ་གྱུར་ཅིག །༄༅། །རྒྱལ་ཀུན་ཡབ་གྱུར་རྗེ་བཙུན་གཞོན་ནུའི་ཚུལ། །མཁྱེན་པའི་,གཏེར་ལ་དང་བས་ཕྱག་བྱས་ནས། །མོས་དང་ལྷག་བསམ་རྣམ་པར་དཀར་བའི་,མཐུས། །སོར་བཅུའི་ཐལ་མོ་སྦྱོར་ཏེ་མཆིད་འདི་གསོལ། །གྲགས་ལྡན་ལྷར་བཅས་སྐྱེ་དགུའི་,མཆོད་སྡོང་མཆོག །ཐུབ་པ་ཆེན་པོའི་རིང་ལུགས་པདྨོའི་ཚལ། །སྙིགས་སྤྱོད་མུན་པས་ཟུམ་,ལ་ཉེ་བའི་ཚེ། །འདི་འདྲའི་མཛད་བཟང་མ་རྨས་ངོ་མཚར་ཕུལ། །ཐུགས་རྗེ་ཅན་,དེས་གྲངས་མེད་གསུམ་གྱི་སྔོན། །ཡུ་བུའི་དོན་ཏུ་བརྩོན་པའི་གོ་བགོས་ཏེ། །ཚོགས་
P000010_v001_00625,གཉིས་དཔུང་གིས་བླངས་པའི་བྱང་ཆུབ་ཀྱི༑ ༑བདུད་རྩིའི་བགོ་བཤའ་ཕངས་མེད་སྩལ་,བའི་དྲིན། །བཤད་སྒྲུབ་མཐུ་ཡིས་གསོབ་ཀྱིས་གཞན་གྱིས་མིན། །དྲི་མེད་ལུང་གི་རྒྱལ་,མཚན་མཐོན་པོའི་རྩེར། །དོན་བརྒྱུད་རྟོགས་པའི་ནོར་བུ་གཟི་འབར་བས། །རང་གཞན་སྲིད་,ན་རྒུད་པའི་དབུལ་བ་བརྒྱ། །ཅིག་ཅར་གཞོམ་པའི་དགེ་མཚན་འདོད་དགུའི་ཆར། །བཤད་,སྒྲུབ་མཐུ་ལས་ཟང་ཟིང་རྩོལ་བས་མིན། །ཕུལ་བྱུང་གྲགས་པའི་དྲི་བསུང་དངར་,པོ་དང༌། །ཉེར་འགྲོགས་ལེགས་བཤད་བདུད་རྩིའི་དགའ་སྟོན་གྱིས། །སྐལ་བཟང་ཡིད་ཀྱི་,བུང་བ་ལེགས་འགུགས་པའི། །ཐུབ་བསྟན་པད་ཚལ་མཛེས་པའི་རྒྱན་མཆོག་ཀྱང༌། །བཤད་
P000010_v001_00626,སྒྲུབ་ཡིན་གྱིས་ཟང༴ །སྔོན་རབས་འཕགས་བོད་མཁས་གྲུབ་རྒྱུ་སྐར་ཕྲེང༌། །ཐུབ་བསྟན་,ཡངས་པའི་མཁའ་ལ་རྟག་རྒྱུ་བའི། །ལེགས་མཛད་ཕན་བདེའི་འོད་དཀར་འགྲོ་མང་,ལ། །འགྱེད་པའི་ངོ་མཚར་རྣམ་ཐར་གཏམ་གྱི་ཕྲེང༌། །བཤད་སྒྲུབ་ཡིན༴ །སྲས་བཅས་རྒྱལ་,བ་དགྱེས་བརྩེས་འཛུམས་པའི་སྤྱན། །གང་ལ་ཆགས་བའི་རྟེན་དང་དཀར་ཕྱོགས་ཀྱི། །ལྷ་,ཀླུ་དགའ་བས་རྟག་ཏུ་སྲུང་གྱུར་པའི། །དགེ་མཚན་གཟུགས་ཅན་བཞིན་དུ་རྒྱུ་,བའང༌། །བཤད་སྒྲུབ་མཐུས་ཏེ༴ །དུས་རིང་ཐོག་མ་མེད་ནས་ད་ལྟའི་བར། །ཡང་ཡང་,འཛུམ་པའི་མིག་དང་བྱམས་པའི་ངག །ལུས་བཅུད་ནུ་ཞོ་མངར་པོས་བསྙེན་བྱས་
P000010_v001_00627,པའི༑ ༑དྲིན་ལྡན་རྣམས་ཀྱི་དྲིན་ལན་གསོབ་བྱེད་ཀྱང༌། །བཤད་སྒྲུབ་ཡིན་གྱིས༴ །ལུང་དང་,རྟོགས་པ་ཟུང་འབྲེལ་ཀུན་མཁྱེན་བསྟན། །ཐོས་བསམ་སྒོམ་པའི་དཔུང་པས་བཟུང་མིན་,ན༑ ༑བསྟན་འཛིན་སྐྱེས་བུའི་མཚན་སྙན་ནོར་བུའི་ཏོག །གཙུག་ན་འཆིང་བའི་དགོས་པ་,དེ་གང་ཞིག །ཐུགས་རྗེས་ཡས་སྤྲུལ་དམ་པས་ལུང་ཟིན་ཀྱང༌། །མ་བསླབས་སྦྱོར་,ཀློག་ཙམ་ཡང་མཁྱེན་དཀོན་ན། །སྔོན་སྦྱངས་དོན་བརྒྱུད་རྟོགས་པའི་ཡོན་ཏན་ཀྱང༌,། །རྐྱེན་ལ་མ་བརྟེན་སད་པར་ཅི་ཞིག་འགྱུར། །སྐྱོབ་པ་མཚུངས་མེད་དེས་ཀྱང་,ནཻརཉྫར། །ལོ་དྲུག་དཀར་བ་སྤྱད་པའི་ཚུལ་བསྟན་ན། །འཆིང་བ་བརྒྱ་ཡིས་བཅིངས་པའི་
P000010_v001_00628,སོ་སྐྱེ་ཕལ། །མ་བསྒྲུབས་འབྲས་བུ་ཇི་ལྟར་ཐོབ་པར་འགྱུར། །དེ་ཕྱིར་འཕགས་ཁྱོད་,ལྷག་བསམ་དཔུང་བསྐྱེད་དེ། །དམ་པས་བསྔགས་འོས་ཐོས་བསམ་སྒོམ་པ་ལ། །གཅིག་ཏུ་,དྲིལ་བའི་ལེགས་མཛད་གསར་པའི་ཕྲེང༌། །རིས་བྲལ་བསྟན་དང་འགྲོ་ལ་སྨན་,པར་མཛོད། །སུས་ཀྱང་མ་བཅོལ་ཉིད་ཀྱིས་ཞལ་བཞེས་པའི༑ ༑འགྲོ་བ་སྐྱོབ་མཛད་ཐུབ་,དབང་སྲས་དང་བཅས། །དཀར་ཕྱོགས་སྐྱོང་བ་སྡེ་དང་བཅས་རྣམ་ཀྱིས། །འགྲུབ་པའི་མཐུན་,འགྱུར་འདི་ལ་སྩལ་བར་རིགས། །དེ་སྐད་དུག་ལྔའི་མལ་ན་ལྡང་མེད་དུ། །ལྷུང་,ཡང་ལྷག་བསམ་མཁར་བས་མ་བཏང་རྒྱུས། །དྲང་པོར་གསོལ་བའི་མཆིད་འདི་ཁྱེད་
P000010_v001_00629,ཐུགས་ལ། །སྨིན་ནས་དམ་བཅའི་རི་བོ་བརྟན་པར་མཛོད། །ཅེས་སྒྲུབ་བརྒྱུད་བསྟན་པའི་,མངའ་བདག་ཟུར་མང་དྲུང་སྤྲུལ་རིན་པོ་ཆེ་སྐུ་ན་གཞོན་དུས་ཐོག་,མར་ཆོས་བྲོས་ལ་ཕེབས་པའི་ཚེ་དད་སྤྲོ་སྐྱེས་ནས་ཆེད་དུ་གསོལ་,བ་དགེ།༄༅། །གང་ལ་སྙིང་རྗེ་ཆེན་པོའི་སྟོབས་མངའ་བས། །མཐའ་ཡས་འགྲོ་ཀུན་སྒྲོལ་,བའི་གཉེན་གཅིག་པུ། །བླ་མ་མཆོག་དང་དབྱེར་མེད་ལྷག་པའི་ལྷ། །འཕགས་མཆོག་ཕྱག་,ན་པདྨས་དགེ་ལེགས་སྩོལ། །གཞན་གྱི་དོན་དུ་སྟོང་ཕྲག་བརྒལ་བའི་དབུ། །སྦྱིན་མཛད་,ཐུབ་པའི་དྲང་སྲོང་མཆོག་དེ་ཡི། །རྗེས་འཇུག་ངུར་སྨྲིག་རྒྱལ་མཚན་འཛིན་རྣམས་
P000010_v001_00630,ཀྱིས། །གཞན་ཕན་འབའ་ཞིག་རྒྱུན་དུ་བརྣག་པར་རིགས། །ཡུ་བུའི་དོན་དུ་བྱང་ཆུབ་,མངོན་མཛད་པའི། །ཐུགས་རྗེའི་དབང་ཕྱུག་མཆོག་དེ་དགྱེས་ཐབས་ཀྱང༌། །སེམས་ཅན་མགུ་,བྱ་ཉིད་ལས་གཞན་མིན་ན། །འཕགས་གུས་སླད་དུའང་གཞན་ཕན་བསྒོམ་པར་རིགས། །སྡུག་,བསྔལ་མེ་ཚོགས་སྤུངས་པའི་འཇིག་རྟེན་ན། །བཟོད་དཀའི་སྡུག་བསྔལ་བརྒྱ་ཡིས་ཉམས་,གྱུར་ཡང༌། །གང་གི་མཐུ་ཡིས་ལྷ་མིས་མཆོད་འགྱུར་ཕྱིར། །རང་གི་དོན་དུའང་,གཞན་ཕན་བསྒོམ་པར་རིགས༑ ༑རྒྱུན་རིང་ཐོག་མེད་དུས་ནས་ད་ལྟའི་བར། །དཔག་མེད་,དྲིན་གྱིས་བསྐྱངས་པའི་མ་རྒན་འགྲོ། །དྲིན་གཟོའི་སླད་དུ་སྲིད་ལས་སྒྲོལ་འདོད་
P000010_v001_00631,བློས། །གཞན་གྱི་དོན་དུའང་གཞན་ཕན་བསྒོམ་པར་རིགས། །རང་གཞན་སྲིད་པའི་འཇིགས་ལས་,སྐྱོབ་ནུས་པའི། །དཔག་མེད་རྒྱལ་ཆོས་ཡོན་ཏན་ཇི་སྙེད་པ། །གཞན་ཕན་བྱང་ཆུབ་,སེམས་ལས་འཁྲུངས་གྱུར་ཕྱིར། །གཉིས་དོན་ཕྱིར་ཡང་གཞན་ཕན་བསྒོམ་པར་རིགས། །རྒྱལ་ཆོས་,མྱུ་གུ་འཁྲུང་པའི་ས་བོན་ཏེ༑ ༑དཀར་ཆོས་རྣམ་པར་འཕེལ་བའི་ཞིང་ས་,མཆོག །ཉེས་བྱས་ཐམས་ཅད་བསྲེགས་ལ་བསྐལ་པའི་མེ། །མི་དགེའི་ཚོགས་རྣམས་ཟད་བྱེད་,ས་ཡི་འོག །དོན་རྣམས་སྒྲུབ་བྱེད་ཡིད་བཞིན་དབང་གི་རྒྱལ། །བསམ་ཀུན་རྫོགས་བྱེད་,བུམ་པ་བཟང་པོ་སྟེ། །འཁོར་མཚོར་བྱིང་བ་འདོན་པའི་ལྕགས་ཀྱུ་མཆོག །ལྷར་བཅས་
P000010_v001_00632,འཇིག་རྟེན་ཀུན་གྱི་མཆོད་སྡོང་ཡིན། །མདོར་ན་དུས་གསུམ་གཤེགས་པའི་རྒྱལ་བ་,རྣམས། །གཤེགས་ཤིང་འབྱོན་པའི་ལམ་མཆོག་འདི་ཁོ་ན། །དེ་སླད་དོན་གཉིས་སྒྲུབ་པར་,འདོད་རྣམས་ཀྱིས། །རིན་ཆེན་བྱང་ཆུབ་སེམས་ལ་ནན་ཏན་མཛོད། །སྙིགས་ལྔའི་རང་མཚང་,ལྷག་པར་བདོ་དུས་འདིར། །རྐྱེན་ངན་རླུང་དམར་མི་བཟད་འཁྲུགས་པ་ཡང༌། །ཡང་,དག་བྱང་ཆུབ་ལམ་དུ་བསྒྱུར་བའི་ཐབས། །འདི་ལས་ལྷག་པའི་གདམས་ངག་ཡོད་,མ་ཡིན། །དེ་སླད་ཉིན་དང་མཚན་མོ་ཡང་དང་ཡང༌། །དྲན་ཤེས་བརྟན་པོས་,རང་གི་རྒྱུད་རྟོག་ལ། །འདི་ཉིད་འབའ་ཞིག་རྒྱུན་དུ་གོམས་མཛོད་ཅེས། །སོར་བཅུའི་
P000010_v001_00633,ཐལ་མོ་སྦྱར་ནས་ལན་སྟོང་གསོལ། །འདི་དོན་ཚུལ་བཞིན་སྒྲུབ་པའི་སྐལ་བཟང་,ལ། །སྲས་བཅས་རྒྱལ་བས་དབྱིངས་ནས་བྱིན་རློབས་ཤིང༌། །དཀར་ཕྱོགས་སྐྱོང་བ་རྣམས་,ཀྱིས་བུ་བཞིན་དུ། །སྲུང་སྐྱོབ་གཡེལ་བ་མེད་ལ་བསྙོན་དུ་ཅི། །དེ་སྐད་ཕན་,པར་འདོམས་པའི་བསླབ་ཕྲེང་འདི། །ཆོས་མེད་དྲེད་པོ་པདྨ་རྣམ་རྒྱལ་གྱིས། །ལྷག་བསམ་,དག་པས་ཡང་ཡང་གསོལ་བའི་མཐུས། །ཉོན་མོངས་སྐྱེས་དུས་གཉེན་པོས་བསླེབས་གྱུར་,ཅིག །༄༅། །ན་མོ་གུ་རུ་བུདྡྷ་བོདྷི་ས་ཏྭ་ཡ། ཐེག་ཆེན་ལམ་གྱི་རྩ་བ་,བྱང་ཆུབ་སེམས། །འདི་ཡོད་རྣམ་གྲོལ་ལམ་ལས་ཕྱིར་མི་ལྡོག །འདི་མེད་ཇི་ལྟར་
P000010_v001_00634,བྱས་ཀྱང་དམན་པའི་ལམ། །སྲིད་པའི་སྡུག་བསྔལ་རིམས་ནད་རྒྱུན་མི་འཆད། །བློ་མཆོག་,མངའ་བ་ཐུབ་དབང་སྲས་བཅས་ཀྱིས། །གྲངས་མེད་དུ་མར་ཤེས་རབ་ཆེན་པོའི་,མཐུས། །ལེགས་པར་བརྟགས་པས་གཞན་ཕན་བྱང་ཆུབ་སེམས། །འདི་ཉིད་འབའ་ཞིག་ཀུན་ཏུ་,ཕན་པར་གཟིགས། །དེ་སླད་ལམ་མཐར་ཕྱིན་ཀུན་འདི་ལས་གཤེགས། །ལམ་འདིར་མ་བརྟེན་,སངས་རྒྱས་འབྱུང་མི་སྲིད། །ཐུབ་པས་གཞན་དོན་མཛད་དང་བྱིས་པ་རྣམས། །རང་དོན་,སེམས་པའི་ཁེ་ཉན་དྲན་བྱོས་དང༌། །འདི་ལས་ཡིད་ཆེས་དཔང་པོ་གཞན་,ཅི་དགོས། །རྒྱལ་བ་དགྱེས་སྐྱེད་མཆོག་ཀྱང་འདི་ཡིན་ཏེ། །མཁའ་མཉམ་འགྲོ་བ་སྒྲོལ་
P000010_v001_00635,བའི་འདྲེན་པའང་འདི། །རང་དོན་ཡང་དག་སྒྲུབ་པའང་འདི་ཉིད་དེ། །ལྷར་བཅས་སྐྱེ་,དགུའི་མཆོད་སྡོང་གཅིག་པུའང་ཡིན། །མདོར་ན་རྒྱལ་དང་རྒྱལ་བའི་སྲས་རྣམས་ཀྱི། །དཔག་,མེད་ཡོན་ཏན་ཕུང་པོ་ཇི་སྙེད་པ། །དེ་ཀུན་བྱང་ཆུབ་སེམས་ལས་བྱུང་,བས་ན། །སེམས་ཤེས་སུ་ཞིག་འདི་ལ་ཅིས་མི་སྤྲོ། །འདི་ནི་ཐེག་ཆེན་ལམ་,གྱི་མདོ་འགག་སྟེ༑ ༑བསླབ་བྱ་ཡོངས་ཀྱི་རྩ་བ་འདི་ལ་ཐུག །ཕན་ཡོན་དཔག་,མེད་རྒྱལ་བ་མཆོག་གིས་ཀྱང༌༑ ༑བསྐལ་པར་བསྒྲངས་ཀྱང་མཐའ་གཏུག་འགྱུར་མ་,ཡིན། །དེ་སླད་སྲོག་ལ་བབས་ཀྱང་འགྲོ་སྒྲོལ་གྱི། །དམ་བཅའི་གོ་ཆ་ལྷོད་པར་
P000010_v001_00636,མ་བྱེད་ཅེས། །བདག་ནི་དུས་ཀུན་ཐལ་མོ་སྦྱར་བྱས་ནས། །ཀུན་ལ་གསོལ་བར་,བགྱིའོ་གྲོགས་པོ་དག །དལ་འབྱོར་རྙེད་དཀའ་མཐུན་རྐྱེན་འཛོམ་པར་དཀའ། །གློག་འདྲའི་ཚེ་,འདི་མི་བརྟན་ཡུད་ཀྱིས་འགྱུར། །སྙིང་པོ་མེད་པ་འཁོར་བའི་བྱ་བ་ཀུན། །རྒྱབ་,ཏུ་སྐྱུར་ལ་ཐེག་མཆོག་ལམ་འདིར་སློབ། །རིན་ཆེན་བྱང་ཆུབ་སེམས་དང་མ་,འབྲལ་ན། །ལུས་ངག་དགེ་སྦྱོར་སྣ་གཅིག་མ་འགྲུབ་ཀྱང༌། །ངེས་པར་བྱང་ཆུབ་,ལམ་ལས་ཕྱིར་མི་ལྡོག །དེ་ཕྱིར་དེ་ལ་བརྩོན་པའི་དཔུང་བསྐྱེད་འཚལ། །དེ་སྐད་,ཕན་པར་འདོམས་པའི་གཏམ་འདི་ནི། །ཐེག་མཆོག་ལམ་ལ་གུས་པ་ལྷུར་ལེན་
P000010_v001_00637,པའི། །པདྨ་བི་ཛས་ལྷག་བསམ་དག་པས་བྲིས། །དགེ་བས་འགྲོ་ཀུན་རྣམ་གྲོལ་མཆོག་,ཐོབ་ཤོག །༄༅། །ཨ་ཧོ། རྩ་གསུམ་སྤྲིན་བཞིན་འདུ་བ་ས་སྤྱོད་ཀྱི་འོག་མིན། །བདེ་ཆེན་,དཔལ་གྱི་ཙ་རིའི་བྱིན་རླབས་ཀྱི་ཟླ་གཟུགས། །འབྲེལ་ཚད་རིག་འཛིན་ས་ལ་,བདེ་བླག་ཏུ་སྦྱོར་མཛད༑ ༑ཙཱ་འདྲ་རིན་ཆེན་བྲག་གི་སྒྲུབ་གནས་འདི་བཟང་,ངོ༌། །ཀུན་མཁྱེན་པདྨས་ལུང་བསྟན་དམ་ཆོས་ཀྱི་སྤྱན་ལྡན། །པདྨའི་ལྗགས་ལྡན་གྲུབ་,མཆོག་རིག་འཛིན་གྱི་སར་བཞུགས། །འགྲན་བྲལ་སྐྱེས་ཆེན་དུ་མས་བྱིན་རླབས་ཀྱི་,སྒྲུབ་སྡེ། །བདེ་ཆེན་ས་ལ་སྤྱོད་པའི་འོག་མིན་འདི་མཛེས་སོ། །ཀུན་བཟང་པདྨའི་
P000010_v001_00638,ཞལ་ཚབ་གྲུབ་མཆོག་གི་རྒྱལ་པོ། །སྣང་སེམས་རོ་མཉམ་རྟོགས་པའི་ཚེ་དབང་,གི་རིག་འཛིན། །ཀུན་གཟིགས་རྒྱལ་བས་ལུང་བསྟན་ཟླ་མེད་ཀྱི་བཤེས་གཉེན༑ ༑བློ་གྲོས་,མཐའ་ཡས་ཡོངས་ཀྱི་འདྲེན་པ་འདི་མཆོག་གོ །རང་དོན་ཡེ་ནས་གྲུབ་ཀྱང་,མཐའ་མེད་ཀྱི་འགྲོ་ལ། །ཐུགས་བརྩེ་ལྷག་པར་རྒྱས་པའི་ངོ་མཚར་གྱི་ཟློས་,གར། །བསམ་བཞིན་སྐྱེ་བར་སྣང་བ་ཟླ་བྲལ་གྱི་འདྲེན་པ། །འཕགས་ཆེན་རིག་འཛིན་,འདུས་པའི་ཚོགས་གྲལ་དེ་རྒྱལ་ལོ། །རྒྱུད་ལུང་མན་ངག་བྱེ་བའི་སྙིང་པོ་,ཡི་ཡང་ཏིག །འབྲེལ་ཚད་རིག་འཛིན་སར་སྦྱོར་གུ་རུ་ཡི་ཐུགས་བཅུད། །གྲུབ་མཆོག་
P000010_v001_00639,རིག་འཛིན་བྱེ་བའི་གཤེགས་ཤུལ་གྱི་གསང་ལམ། །བླ་མ་དགོངས་པ་འདུས་པའི་,གསེར་ཆོས་འདི་ཟབ་བོ། །སྔོན་བསགས་བསོད་ནམས་མཆོག་གི་དལ་འབྱོར་གྱི་རྟེན་,ལ། །སངས་རྒྱས་དངོས་སྣང་ཡོངས་འཛིན་དུ་མ་ཡིས་རྗེས་བཟུང༌། །ཟབ་རྒྱས་གདམས་,པའི་བདུད་རྩིས་ཅི་དགའ་རུ་བསྐྱངས་པའི། །བག་ཡངས་ལྷོད་པོ་པདྨ་བི་ཛ་,ང་སྐྱིད་པ། །རང་རིག་ཀ་ནས་དག་པ་འོད་གསལ་གྱི་ངང་ལ། །སྣ་ཚོགས་,ཉམས་ཀྱི་འཆར་སྒོ་སྒྱུ་འཕྲུལ་གྱི་བཀོད་པ། །གང་ཤར་རང་གྲོལ་རྟོགས་པའི་,རྩལ་སྦྱང་ལ་གོམས་པས། །ཀུན་བཟང་ཆོས་སྐུའི་རྒྱལ་སར་དབང་བསྒྱུར་རང་ཤོག་
P000010_v001_00640,ཅིག །༄༅། །ན་མོ་གུ་རུ་བཛྲ་དྷཱ་ར་ཡ། ཀ་ཏི་ཤེལ་གྱི་རྩ་ཆེན་གཏད་,མེད་མཁའ་ལ་ཕྱེ། །ཁ་སྦྱོར་རླུང་འཆིང་གང་ཤར་རྣམ་རྟོག་ཐད་ཀར་བཅད། །ག་,ལེར་ཆོས་ཉིད་དྲན་པའི་རྩི་དང་མ་བྲལ་ངང༌། །ང་བདག་གཟུང་འཛིན་,སྦྲུལ་མདུད་བཞིན་དུ་རང་གྲོལ་གཏོང༌། །ཅ་ཅོ་འཁྲུལ་བའི་གཏམ་སྤངས་མཚུངས་,མེད་བླ་མ་རྗེར། །ཆ་ཙམ་མ་ཡིན་སྙིང་ནས་སངས་རྒྱས་དངོས་མཐོང་མཐུས། །ཇ་,བཟང་འཇོ་འདྲའི་དགོངས་བརྒྱུད་བྱིན་རླབས་འཕོས་པ་ཡི། །ཉ་རྒྱས་ཟླ་ལྟའི་རྟོགས་,པའི་རང་ཞལ་སྐྱོངས་ཤིག་ཀྱཻ། །ཏ་ལའི་ནགས་སམ་སྤྱོད་ཡུལ་གྲོང་དུ་གནས་
P000010_v001_00641,ཀྱང་རུང༌། །ཐ་མལ་ཤེས་པ་མ་བཅོས་གཉུག་མའི་རང་འགྲོས་ཉིད། །ད་ནི་,ལྟ་སྒོམ་ཞེན་པའི་སྒྲོག་གིས་བཅིངས་མིན་པར། །ན་མར་མ་ཡེངས་མི་སྒོམ་,ལྷུག་པར་ཀློད་ཅིག་ཀྱེ། །པ་པཾ་ལས་ཉོན་འཁྲུལ་རྟོག་གཞི་མེད་རྩ་བྲལ་,ཀློང༌། །ཕ་རོལ་གཤིན་རྗེའི་འཇིགས་པ་བྱུང་ཡང་ཡ་ང་ཅི། །བ་ཐག་འཛིང་,འདྲའི་གཟུང་འཛིན་རྣམ་རྟོག་ལུག་རྒྱུད་ཕྲེང༌། །མ་བཅོས་གཉུག་མའི་ཀློང་དུ་,གློད་དང་ལྟད་མོ་ཆེ། །ཙཱ་རི་ཏྲ་སོགས་གནས་ཆེན་བསྐོར་བའི་ངལ་དུབ་,སོགས༑ ༑ཚ་གྲངས་དཀའ་ལས་སྡུག་སྒུར་བྱས་ཡུས་འདྲེན་མི་དགོས། །ཛ་ལང་བདུད་སྡེའི་
P000010_v001_00642,གཡུལ་ངོ་བཟློག་ལ་དཀའ་བ་ཅི། །ཝ་ལེར་རིག་སྟོང་རྡོ་རྗེའི་རང་ཞལ་,འབྲལ་མེད་མཛོད། །ཞྭ་མོའི་ཁ་དོག་རྩོད་པས་གྲུབ་མཐའ་འཁྱོང་བ་མིན། །ཟ་ཆོག་,དཔེ་བྲིམ་ལྟོ་འཚོལ་གཞན་ཕན་ཕྲིན་ལས་ཅི། །འ་ཅག་སྙིང་ནས་ཆོས་འདོད་,ཀུ་སཱ་ལི་ཡི་ཚོགས། །ཡ་མཚན་དོན་བརྒྱུད་རྟོགས་པ་འཕོས་པས་འཚེངས་པ་,ཡིན། །ར་མ་ཎ་བཞིན་འདོད་པའི་ཁོལ་པོར་འཁྱམས་མིན་པར༑ ༑ལྭ་བ་པ་བཞིན་,དོན་བརྒྱུད་སྒྲུབ་པའི་བཅུད་ལེན་གྱིས། །ཤ་ཁྲག་གདོས་བཅས་དྭངས་མ་འོད་ཀྱི་,སྐུར་སྨིན་པའི། །ས་བཅུའི་རྒྱལ་ཐབས་མཆོག་ལ་ཚེ་འདིར་འབྱོར་བར་མཛོད། །ཧ་ཅང་
P000010_v001_00643,བྱེད་སྤྱོད་མང་ན་སྒོམ་ཆེན་འཆལ་བའི་རྒྱུ། །ཨ་དོན་སྐྱེ་མེད་སྐྱོངས་དང་,སྒྲུབ་བརྩོན་རྣལ་འབྱོར་པ། །༄༅། །ན་མོ་གུ་རུ་བུངྔྷ་ཡ། ཀོ་ལོང་གདུག་རྩུབ་སྔར་,བས་ཆེས་ཧྲགས་ཤིང༌། །ཁོ་བས་ང་ལྷག་སྙམ་པའི་ང་རྒྱལ་གྱིས། །གོ་མྱོང་,རྟོགས་གསུམ་མེད་པའི་འུད་གོག་ཞིག །ངོ་སོར་ཁྱེར་འདི་བདུད་ཀྱི་རློམ་རྟགས་,དངོས། །ཅོ་བྲེགས་ཙམ་གྱིས་དགེ་སྦྱོང་ག་ལ་འགྲུབ། །ཆོ་ལོ་ལ་སོགས་བག་མེད་,ལ་གཡེངས་ཤིང༌། །ཇོ་ཇོ་རྣམས་དང་ལྷན་དུ་རྒྱ་བོད་ཀྱི། །ཉོ་ཚོང་བསྐོར་,བས་གཏན་འདུན་འགྲུབ་བམ་སོམས། །ཏེ་ལོ་བཞིན་དུ་འགྲོ་ལ་འཚེ་བྱེད་ཅིང༌
P000010_v001_00644,། །ཐེ་ཚོམ་མེད་པར་ལོག་འཚོའི་སྐོར་ལ་སྤྱོད། །དེ་རིང་ཤི་ཡང་ཚེ་འདིར་,མངོན་ཞེན་པའི། །ནེ་ཙོའི་ཀློག་འདྲ་ཁ་བཤད་མཁས་པས་ཅི། །པུ་ཏོ་པ་ཡི་,རྣམ་ཐར་མི་འཁྱོང་བར། །ཕུ་མདའ་མེད་པར་ཆུ་བཞིན་མྱུལ་མྱུལ་ནས། །བུ་ཚའི་,ཞབས་ཏོག་རེམ་ཚོར་དམ་ཆོས་ཀྱི། །མུ་གེ་ཕོག་འདི་ཀྱི་ཧུད་ལས་ཀྱིས་,བསྐལ། །ཙི་ནའི་ཡུལ་སོགས་མཐའ་འཁོབ་སྐྱེ་བོ་བཞིན། །ཚུ་རོལ་མཛེས་པའི་ལས་ལ་,རྟག་བརྩོན་ཏེ། །ཛེ་ཏའི་ཚལ་བཞུགས་རྒྱལ་བའི་རྗེས་འཇུག་ཏུ། །ཝོ་ཞེས་སྙིང་ཁམས་,སྨྲ་རྣམས་མནོ་བསམ་ཐོངས། །ཞི་གྱུར་དགེ་བ་སྤངས་རྣམས་ལྕགས་བསྲེགས་ཀྱི། །ཟི་ར་
P000010_v001_00645,རབ་འཁྲུགས་དམྱལ་མེར་དབྱེར་མེད་ལུས། །འི་ཞེས་མྱ་ངན་རྒྱུན་ལྡན་ཚུལ་སོམས་,ལ༑ ༑ཡི་ག་འཁོར་བའི་ཆོས་ལ་ལྡོག་པར་འཚལ། །རི་ཀླུང་གང་དུ་སྡོད་ཀྱང་,དྲན་པ་བསྟེན། །ལོ་འདོད་ཆོས་བརྒྱད་མ་གཉེར་དམན་ས་ཟུང༌། །ཤི་དུས་མི་,འཚེར་གདེང་ཚད་ཅི་འདུག་སོམས༑ ༑སུ་མ་མགུ་ཡང་རང་སེམས་དཔང་པོར་མཛོད། །ཧུ་,ཧུ་སྔར་ཕན་འཆི་བ་མ་དྲན་ནོངས༑ ༑ཨོ་ཨོ་ད་ནི་མི་ཚེ་ཕལ་,ཆེར་ཟད། །འཆི་བདག་ཕོ་ཉའི་ཕྲིན་པ་སྤྱི་བོར་བསླེབས། །ཚུལ་འདི་བསམ་ཚེ་སྙིང་,རླུང་མི་ལྡང་ངམ། །ད་ནི་འཇགས་ཚོ་དམ་པའི་ཆོས་ལ་སྤྱོན། །རྒྱལ་བས་ལེགས་
P000010_v001_00646,བསྔགས་ཉམས་དགའ་དབེན་པའི་རིར། །བག་ཡོད་ཆོག་ཤེས་བདུད་རྩིས་ལུས་འཚོ་བཞིན༑ ༑བྱང་,ཆུབ་སེམས་གཉིས་ཡི་དམ་བགྱིད་པར་རིགས། །དེ་སྐད་དུས་མཐའི་ཆོས་མེད་སྙོམ་,ལས་མཁན། །མི་རྗེས་མ་བསླེབས་བས་མཐའི་ཡིག་དྲུག་པ། །འགྱུར་མེད་པདྨ་རྣམ་རྒྱལ་,འབོད་དེ་ཡིས། །གྲོས་འདི་ཁ་ཙམ་མིན་པར་སྙིང་ནས་ཕུལ། །འདི་ནི་རང་གི་,ཡིད་ལ་ཤར་བའི་ཚུལ། །རང་སྐྱོན་ངན་པ་རྟོག་ཕྱིར་བྲིས་པ་སྟེ། །གཞན་མཚང་,བྲུས་མིན་བདག་ལ་བཀའ་མ་བཀྱོན། །དགེ་འབྲས་མཆིས་ན་འགྲོ་ལ་སྨིན་པར་,ཤོག །༄༅། །རིག་འཛིན་མཁའ་སྤྱོད་གླིང་གི་བླ་གྲྭ་ཆོས་འདོད་རྣམས་ཀྱི་ངོར།གང་མཚན་
P000010_v001_00647,ངོ་མཚར་བདུད་རྩིའི་ཤས་ཙམ་གྱིས། །སྡུག་བསྔལ་སྲིད་པའི་རིམས་ནད་རྒྱུན་གཅོད་,ཅིང༌། །ཟག་མེད་ཞི་བའི་སྲོག་ཟུངས་བརྟས་མཛད་པའི། །ཐུབ་ཆེན་འགྲོ་བའི་བླ་,མས་དགེ་ལེགས་སྩོལ། །རིང་ནས་གོམས་པའི་ལེགས་བྱས་ནོར་འཛིན་ལྟོར། །དད་པའི་མྱུ་,གུ་ཆོས་སུ་སྨན་པའི་འབྲས། །ངུར་སྨྲིག་ཐར་པའི་རྒྱལ་མཚན་སྒྲེང་བརྩོན་པའི། །མཆེད་,གསར་རྣམས་ལ་ཕན་པའི་མཆིད་འདི་གསོལ། །རྨད་བྱུང་འཁོར་ལོ་བཞི་ཡི་འབྱོར་,བའི་རྟེན། །སྔོན་བསགས་མཐུ་ཡིས་ལན་གཅིག་རྙེད་དུས་འདིར། །དོན་མེད་འཇིག་རྟེན་བྱ་,བས་གཡེངས་མིན་པར། །སྙིང་ནས་དམ་པའི་ཆོས་ལ་འབད་པར་རིགས། །དྲན་ཤེས་སྒོ་
P000010_v001_00648,ལྕགས་ཉམས་པའི་བསླབ་གསུམ་ནོར། །ཉོན་མོངས་ཆོམ་རྐུན་གདུག་པས་འཕྲོག་བརྩོན་པས། །བག་,ཡོད་སྒོ་སྲུང་གཉེན་པོ་འབྲལ་མེད་དུ། །བརྟེན་པའི་གོ་ཆ་ནམ་ཡང་ལྷོད་,མིན་འཚལ། །རྣམ་དག་ཁྲིམས་ཀྱི་ས་གཞིར་མ་བརྟེན་པའི། །དཀར་ཆོས་ཡོན་ཏན་མེ་,འབྲས་མི་སྲིད་པས། །ཐོག་མ་ཉིད་དུ་མཁན་པོས་རྗེས་བསྟན་པའི། །བསླབ་གཞི་མིག་,གི་འབྲས་བཞིན་བཙའ་བ་གནད། །དེར་ཡང་ཐོས་བསམ་མིག་བཟང་མ་བསྒྲུབས་ན། །བླང་,དོར་གཟུགས་ལ་བལྟ་བར་དབང་མིན་ཕྱིར༑ ༑མེ་ཏོག་གསར་དུ་འབུས་འདྲའི་དུས་,འདི་རུ། །རྣམ་གསུམ་ཤེས་རབ་ཟིལ་དངར་གསོག་པ་གཅེས། །མ་བསླབས་མཁས་པར་གྱུར་
P000010_v001_00649,པ་སྲིད་མིན་ཞིང༌། །བསླབས་ན་ཤེས་པ་རྒྱུ་འབྲས་ཚད་མའི་ལུགས། །དེ་ཕྱིར་,ཀུན་མཁྱེན་ཉེ་རྒྱུ་བཅུ་ཕྲག་རིག །ཐོས་པས་མི་ངོམས་མཚོ་ཆེན་བཞིན་དུ་,མཛོད། །ཐོས་དོན་བསམ་པས་ཉམས་སུ་མ་མྱོང་ན། །མ་བཏུང་སྨན་ཡིག་བཀླགས་པས་,ནད་ལ་ཅི། །དེ་སླད་བློ་ལྡོག་རྣམ་བཞི་དད་སོགས་ཀྱིས། །རང་རྒྱུད་ཉོན་མོངས་,འདུལ་ལ་བརྩོན་པ་གལ། །བསམ་པས་དོན་སྤྱིའི་གོ་བ་ལེགས་རྙེད་ཚེ། །རང་མཚན་,རྟོགས་པའི་ཡེ་ཤེས་མངོན་བྱེད་ཕྱིར། །སྒོམ་བྱུང་འཆི་བ་མེད་པའི་བཅུད་ལེན་,གྱིས། །རྣམ་གྲོལ་སྲོག་ཟུངས་བརྟས་ལ་འབད་པར་བྱོས། །རྣམ་ཀུན་སྟོང་དང་སྙིང་རྗེ་
P000010_v001_00650,ཟུང་འབྲེལ་བའི། །བྱང་ཆུབ་སེམས་ནི་རྒྱལ་རྣམས་བསྐྱེད་པའི་གཞི། །རྫོགས་བྱང་གཉེར་ལ་,མེད་ཐབས་མེད་པས་ན། །སྲོག་ལྟར་གཅེས་པས་ཉམས་སུ་ལོངས་ཤིག་ཀྱེ། །དེ་སྐད་,ཕན་པར་འདོམས་པའི་ངག་འདིས་ཀྱང༌། །ཁྱེད་ཅག་དགེ་བློ་ཡར་ཟླའི་དཔལ་,ཡོན་ལྟར། །རབ་རྒྱས་དོན་གཉིས་མཐར་ཕྱིན་བཅོམ་ལྡན་འདས། །ཆོས་ཀྱི་རྒྱལ་པོའི་གོ་,འཕང་མངོན་བྱེད་ཤོག །ཅེས་པའང་རི༵ག་འཛི༵ན་མཁ༵འ་སྤྱོད༵་གླིང༵་གི༵་བླ༵་གྲྭ༵་ཆོ༵ས་,འདོ༵ད་རྣམ༵ས་ཀྱི༵་ངོར༵། འཇམ་དབྱངས་བློ་གྲོས་རྒྱ་མཚོས་འཕྲལ་མར་བྲིས་ཏེ་ཕུལ་,བ་དོན་དང་ལྡན་པར་རྒྱུར་ཅིག༄༅། །སླར་ཡང་ཆེད་དུ་བརྗོད་པ། ཤིན་ཏུ་རྙེད་
P000010_v001_00651,དཀའ་དོན་ཆེའི་རྟེན། །ཡིད་བཞིན་ནོར་ལས་ཆེས་ལྷག་པ། །སྔོན་བསགས་མཐུ་ཡིས་རྙེད་,དུས་འདིར། །གྲོགས་དག་བག་མེད་མ་བྱེད་ཅིག །ཚེ་ནི་རི་གཟར་ཆུ་བཞིན་གཡོ། །ལང་,ཚོའི་མེ་ཏོག་ཡུད་ཀྱིས་རྙིང༌། །དཔལ་འབྱོར་རྩྭ་རྩེའི་ཟིལ་ཐིགས་འདྲ། །ཡིད་བརྟན་,མི་རུང་ཤེས་ལྡན་དག །སྔོན་ཆད་མཛའ་བཤེས་གཉེན་གྲོགས་ནོར། །འདས་པ་གང་དེ་,ཕྱིར་འོང་མིན། །རྨི་ལམ་འདྲ་སྟེ་དྲན་ཡུལ་ཙམ། །རྟག་འཛིན་གདོན་གྱིས་མ་བསླུས་,སམ། །བྱས་དང་མ་བྱས་ལྟོས་མིན་པར། །འཆི་བདག་གསོད་སྲེད་གཏུམ་པོའི་ཁས། །དེང་ཙམ་,མི་འཛིན་ཆ་ཡོད་དམ། །བག་ཡངས་སྡོད་གང་ཕྱུགས་ལས་བླུན༑ ༑འགྲོ་འདི་ལས་ཀྱི་
P000010_v001_00652,སྤྲུལ་པ་སྟེ། །བདེ་སྡུག་སྣ་ཚོགས་ལས་ཀྱིས་བྲིས། །ལས་ནི་རི་མོ་མཁན་དང་,འདྲ། །དེ་ཕྱིར་ལས་ལ་ཡིད་ཆེས་བྱོས། །ད་ལྟ་རང་དབང་བདེར་ཐོབ་ཅིང༌། །ལས་,འབྲས་བླང་དོར་འབྱེད་པའི་སྐབས། །ཚུལ་བཞིན་བརྩོན་པར་མ་བྱས་ན། །དེ་ལས་རྨོངས་,དང་བསླུས་པའང་གང༌། །ཉོན་མོངས་མཆིལ་བའི་ཕྲག་གནས་པའི། །འདོད་ཡོན་ཟས་ཀྱིས་,བསླུས་པའི་ཉ། །ཐར་པའི་སྲོག་རྩ་གཅོད་ངེས་པས། །རྟག་ཏུ་འདི་ལ་བག་ཡོད་,མཛོད༑ ༑མཁན་སློབ་བརྩེ་བ་ཆེན་པོ་ཡིས། །ལེགས་པར་རྗེས་སུ་གདམས་པའི་ངག །གུས་པས་,སྦྱི་བོར་ལེན་བྱོས་ལ། །བསླབ་གཞི་མིག་ལས་གཅེས་པར་སྲུངས། །ཚུལ་འཆལ་ལོ་བརྒྱར་
P000010_v001_00653,གསོན་པ་བས། །ཚུལ་ཁྲིམས་ལྡན་པ་ཤི་བ་ལེགས། །བདེ་ནས་བདེ་བར་བགྲོད་པ་,ལ༑ ༑སེམས་ཤེས་སུ་ཞིག་གདུང་བ་སྐྱེད། །ཐོས་ལྡན་བསླབ་ལ་གུས་དག་ཀྱང༌། །དྲན་,ཤེས་མེད་པའི་སྐྱོན་ཆགས་ན། །ལྟུང་བའི་རྙོག་མ་ཅན་འགྱུར་ཕྱིར། །ནམ་ཡང་གུད་,དུ་བཏང་མི་བྱ༑ ༑ཚེ་འདིར་འབད་པར་མ་བྱས་ན། །འཆི་བའི་འོག་ཏུ་སྡུག་,བསྔལ་སྐྱེད། །ཤལ་མ་ལ་སོགས་མི་བཟད་པའི། །འཇིགས་པ་མཐོང་ཚེ་ཅི་བྱར་ཡོད། །རྒྱལ་,བ་གྲངས་མེད་བྱོན་གྱུར་ཀྱང༌༑ ༑ཡུ་བུ་རང་གི་ཉེས་པས་སྒྲིབ། །ད་དུང་,སྔོན་བཞིན་བགྱིད་ལགས་ན། །ཐར་པའི་སྒྲ་ཙམ་ནམ་ཞིག་ཐོས། །འཁོར་བའི་སྡུག་བསྔལ་
P000010_v001_00654,ཕ་མཐའ་ཡས། །མེ་འོབས་སྲིན་གླིང་འདྲར་རྟོགས་ནས། །ངེས་པར་ཐར་འདོད་བཅོས་མིན་,བློ། །སོ་སོ་ཐར་པའི་ངོ་ཏི་ལགས། །རང་རྒྱུད་རྟོགས་པའི་སྡུག་བསྔལ་གྱིས། །གཞན་གྱི་,སྡུག་བསྔལ་ཟད་འདོད་བློ། །ངེས་པར་རྫོགས་བྱང་ལས་མི་ལྡོག །བྱང་ཆུབ་སེམས་ཀྱི་,བསླབ་པ་ཡིན། །སྣང་གྲགས་རྟོག་ཚོགས་དཀྱིལ་འཁོར་གསུམ། །ཡེ་ནས་ཡིན་ལ་ཡིན་བཞིན་,ཀློང༌། །དག་སྣང་བསྐྱེད་རྫོགས་འབྲལ་མེད་ལ༑ ༑གསང་སྔགས་སྡོམ་པ་འདུས་ཞེས་བྱ། །མདོར་,ན་སྡིག་པ་མི་བྱ་ཞིང༌། །དགེ་བ་ཕུན་སུམ་ཚོགས་པར་སྤྱད། །རང་གི་,སེམས་ནི་ཡོངས་ཐུལ་ཞེས། །རྒྱལ་བས་གསུངས་བཞིན་དང་དུ་ལོངས། །འདི་ན་ཕན་པར་
P000010_v001_00655,འདོམས་པ་ཉུང༌། །འདོམས་ཀྱང་ཚུལ་བཞིན་ཉན་པ་དཀོན༑ ༑ལེགས་སྨྲས་གང་དེ་ཚུལ་,བཞིན་དུ། །སྒྲུབ་གང་སློབ་མའི་མཆོག་ཏུ་འདོད། །ཚུལ་འདི་གུས་པས་ལེགས་ཉན་ན། །བདག་,ལ་འཕྲད་དང་ཁྱད་ཅི་ཡོད། །གཅིག་ཤོས་དག་ལ་འཕྲད་ཀྱང་ཅི། །དེ་ཕྱིར་འདི་,ཚུལ་ངེས་པར་མཛོད། །ཅེས་པའང་བདྨ་བི་ཛས་སྨྲས་པ་དགེ།༄༅། །གྲོགས་པོ་ལ་གདམས་,པ་སྙིང་གཏམ་སོ་བཞི་པ་བཞུགས་སོ། །ན་མོ་གུ་རུ། སྐྱབས་གཅིག་བཀའ་དྲིན་,མཚུངས་མེད་གར་གྱི་དབང༌། །འབྲལ་མེད་སྤྱི་བོའི་རྒྱན་དུ་ལེགས་མཆོད་ནས། །ཆུང་,ནས་འགྲོག་པའི་བཙུན་པ་རྣམ་རོལ་ལ། །བན་ཆུང་ང་ཡི་སྙིང་གཏམ་གླུ་
P000010_v001_00656,རུ་ལེན། །ཤིན་ཏུ་རྙེད་དཀའི་དལ་འབྱོར་རྟེན་ཐོབ་ཚེ། །དོན་མེད་ཚེ་འདིའི་བྱ་,བར་མི་གཡེང་བར། །རྙེད་དཀའི་རྟེན་ལ་སྙིང་པོ་ལེན་པའི་བློས། །དོན་ཆེན་དམ་,ཆོས་སྒྲུབ་པ་སྙིང་གཏམ་ཡིན། ༡ །འཆི་བ་འོང་སྙམ་མེད་པའི་བློ་རྒྱ་འདིས། །མི་,ཚེ་ཕལ་ཆེར་དོན་མེད་ལས་ལ་ཟད། །ད་ནི་ཚེ་མཇུག་སྤྲིན་བར་ཉི་,ཞུར་ཙམ། །བརྩོན་པས་བྱང་ཆུབ་སྒྲུབ་པ་སྙིང་གཏམ་ཡིན། ༢ །རྒྱུ་འབྲས་ལས་ཀྱི་དབྱེ་,བ་ཅུང་ཤེས་ཀྱང༌། །ཉམས་སུ་མ་ལོན་རང་རེ་སྔར་ཕན་བསླུས། །ད་ནི་,རང་སེམས་རང་ལ་དཀར་གྱུར་ན། །དཀར་ནག་འཇུག་ལྡོག་བྱེད་པ་སྙིང་གཏམ་
P000010_v001_00657,ཡིན། ༣ །ཐོག་མ་མེད་ནས་སྲིད་པའི་བཙོན་རར་འཆིང༌། །འགྱུར་དང་འདུ་བྱེད་སྡུག་,བསྔལ་ཆད་པས་གཙེས། །ད་ནི་སྲིད་པ་འདི་ལ་ཡིད་སྐྱོ་ནས། །ཞི་བའི་བདུད་,རྩི་བསྟེན་པ༴ ༤ །གངས་ཅན་ལྗོངས་འདིར་བསྒྱུར་བཤད་སྔ་ཕྱི་ཡི། །གསར་རྙིང་གྲུབ་མཐའི་,དབྱེ་བ་མང་ཞིག་བྱུང༌། །ཀུན་ཀྱང་འཁྲུལ་མེད་རྒྱལ་བའི་བསྟན་པ་ལ། །ཕྱོགས་,རིས་ཆགས་སྡང་སྤོང་བ༴ ༥ །མཁྲིས་ནད་ཅན་ངོར་དུང་མདོག་སེར་པོ་བཞིན། །རང་སྐྱོན་,ངན་པའི་དྲྭ་བས་མིག་སྒྲིབ་ཕྱིར། །འཕགས་པའི་ཡོན་ཏན་ཇི་བཞིན་མཐོང་དཀའ་,བས། །ཀུན་ལ་དག་སྣང་སྦྱོང་བ་སྙིང་༴ ༦ །རྒྱལ་དང་རྒྱལ་སྲས་འཕགས་པའི་ཚོགས་
P000010_v001_00658,རྣམས་ཀྱིས། །གང་འདུལ་སྒྱུ་མའི་རོལ་གར་ཅིར་ཡང་སྟོན། །ཀུན་མཁྱེན་མ་གཏོགས་གང་,ཟག་ཚོད་འཛིན་དཀའ༑ ༑ཀུན་ལ་གཤེ་སྐུར་སྤངས་པ་སྙིང་༴ ༧ །ཆེན་པོ་གསུམ་གྱི་,གྲུབ་མཐའ་གར་ཞུགས་ཀྱང༌༑ ༑རྣམ་མཁྱེན་གོ་འཕང་མཆོག་ལ་སྦྱོར་ནུས་མོད། །རིག་,གདངས་ལམ་དུ་ཁྱེར་བའི་ཉེ་ལམ་མཆོག །རྫོགས་ཆེན་རང་ལུགས་སྐྱོང་བ༴ ༨ །དབང་བསྐུར་,རྒྱུད་བཤད་མན་ངག་ལུང་འབོགས་པའི། །མཚན་ཉིད་ཀུན་ལྡན་དགེ་བའི་བཤེས་གཉེན་,ནི། །རང་ལ་སངས་རྒྱས་ལས་ཀྱང་བཀའ་དྲིན་ཆེ། །ཅི་གསུང་ཚད་མར་འཛིན་པ༴ ༩ །ཚོང་,དུས་ཆེན་པོར་འཚོགས་པའི་མགྲོན་པོ་བཞིན། །ཡུན་རིང་མི་སྡོད་མྱུར་དུ་འབྲལ་
P000010_v001_00659,ངེས་པས། །དམ་ཚིག་གཅིག་གིས་སྦྲེལ་བའི་མཆེད་གྲོགས་ལ། །ངན་སེམས་འཐབ་རྩོད་མ་,བྱེད༴ ༡༠ །གང་ཞིག་རང་དང་ཉེ་བའི་མི་མཆིས་ན། །ཐབས་ཀྱིས་དེ་བློ་ཆོས་བསྐུལ་,མ་ནུས་རུང༌། །འདིར་སྣང་ཁ་ཏ་བདུད་ཀྱིས་གསང་ཚིག་གིས། །དགེ་བའི་གེགས་,སུ་མ་གཏོང་༴ ༡༡ །ཇི་ཙམ་འབྱོར་ཡང་སེམས་ལ་ངོམས་དུས་མེད། །འཚོ་སྐྱོང་སྲུང་,བསྲེལ་ངལ་བརྒྱས་བསྒྲུབས་པའི་ནོར། །རང་ལ་མི་ཕན་ཐ་མ་གཞན་གྱིས་སྤྱོད། །ཆོག་,ཤེས་ནོར་མཆོག་བསྟེན༴ ༡༢ །གཅིག་སེམས་ཟིན་ཀྱང་ཀུན་ངོ་ཟིན་དུས་མེད། །དེ་རིང་མགུ་,ཡང་སང་ཉིན་འགྱུར་ནས་ཡོད། །ཐམས་ཅད་མགུ་ཡང་རང་འཆིར་ཕན་མི་འདོགས། །དེ་
P000010_v001_00660,བས་རང་ཚུགས་བཟུང་བ༴ ༡༣ །དེང་སང་སྐྱེ་བོ་ཆགས་སྡང་གདོན་གྱིས་རློམ། །ལེགས་ལམ་,མི་སྟོན་ཉེས་པ་འབའ་ཞིག་སློབ། །བླུན་པོའི་ཁ་ཏ་ནམ་ཕུག་གནོད་པའི་,གཞི། །གྲོས་ཐག་རང་གིས་གཅོད་པ༴ ༡༤ །ཀྱེ་མ་དེང་སང་སྣོད་བཅུད་སྡིག་པས་གང༌,། །སུ་ལ་བལྟས་ཀྱང་ཆོས་བརྒྱད་དོན་དུ་གཉེར། །གང་དང་འགྲོགས་ཀྱང་ཆོས་འགལ་,འབའ་ཞིག་སློབ། །དེ་ཕྱིར་གཅིག་པུར་གནས་པ་སྙིང༴ ༡༥ །དབེན་པ་བསྟེན་ཀྱང་རྣམ་གཡེང་,མ་ཞི་བར། །འཇིག་རྟེན་འཁྲུལ་བའི་བྱ་བྱེད་གཞན་བས་མང༌། །དགོས་དགོས་མང་,པོ་འཛོམས་པའི་དུས་མེད་འདིས། །རང་མགོ་རང་གཡོགས་མ་གཏོང་༴ ༡༦ །ནང་དུ་ཉོན་
P000010_v001_00661,མོངས་གཉེན་པོས་མ་ཐུལ་ན། །ལྟར་སྣང་མི་སྔར་ལེགས་པའི་ཨོ་ཟོབ་འདིས། །འཆི་,ཁར་བྲང་ལག་འཐབ་མོ་འཆོར་ཉན་གདའ། །བློ་ཁ་ནང་དུ་བཀུག་པ༴ ༡༧ །ནག་ཕྱོགས་,གདུག་པའི་ཟེར་རླངས་འཐུལ་བ་ཡིས། །དམ་ཆོས་སྒྲུབ་པའི་འགལ་རྐྱེན་ཆེས་མང་,བས། །བློ་སྣ་ཚབ་ཚུབ་སྤྲོས་པ་ཀུན་བཅད་ནས། །དམ་བཅའི་གོ་ཆ་བརྟན་པ༴ ༡༨ །བདེ་,ན་ཆོས་འཕེལ་སྡུག་ན་ལས་ངན་འཛད། །འབྱོར་ན་ཚོགས་གསོག་དབུལ་ན་ལན་,ཆགས་བྱང༌། །དེ་བས་སྐྱིད་སྡུག་ལེགས་ཉེས་ཤི་གསོན་སོགས། །གང་བྱུང་ལམ་དུ་,ཁྱེར་བ་སྙིང་༴ ༡༩ །སྟོན་སྒོམ་ཁ་ཅིག་ཐོས་པ་དགྲར་ལྟ་མོད། །ཐོས་ཅུང་བླུན་
P000010_v001_00662,རྨོངས་སྒོམ་པ་གོལ་བའི་རྒྱུ། །དེ་ཕྱིར་མཚན་ལྡན་བླ་མའི་ཞབས་བསྟེན་ནས། །ཉམས་,ལེན་སྒྲོ་འདོགས་གཅོད་པ༴ ༢༠ །ཁ་ཅིག་གནས་ལུགས་བསྒོམ་པ་ནན་བཀག་ནས། །ཡང་དག་,དོན་རློམ་རྟོག་གེའི་དགག་སྒྲུབ་མཁན། །རྒྱ་མཚོའི་རྒྱུད་དུ་སྐོམ་གྲིར་འཆི་བར་,ཟད། །ཐོས་དོན་ཉམས་སུ་ལེན་པ༴ ༢༡ །བསླུ་མེད་དཀོན་མཆོག་གསུམ་ལ་ཡིད་ཆེས་ནས། །སྡུག་,བསྔལ་སྲིད་པའི་མཚོ་ལས་སྒྲོལ་བའི་ཕྱིར། །སྐྱབས་འགྲོ་ཚིག་ཙམ་བརྗོད་པས་མི་,ངོམས་པར། །བློ་སྙིང་བྲང་གསུམ་གཏད་པ༴ ༢༢ །ཐུབ་པའི་བསྟན་སྒོར་རབ་ཏུ་བྱུང་བ་,འདི། །བསྐལ་མང་བསོད་ནམས་བསགས་པའི་འབྲས་བུ་ལགས། །དེ་ཕྱིར་འབྲེལ་མེད་ཐོ་ཅོའི་
P000010_v001_00663,སྤྱོད་སྤོངས་ལ། །ཚངས་སྤྱོད་མིག་ལྟར་བསྲུང་བ༴ ༢༣ །མཐའ་ཡས་འགྲོ་རྣམས་དྲིན་ཆེན་ཕ་,མ་ལ། །བྱས་པ་ཤེས་ཤིང་དྲིན་གཟོའི་བསམ་པ་ཡིས། །ཉེ་རིང་ཆགས་སྡང་བློ་,ངན་ཀུན་སྤོངས་ནས། །བྱམས་དང་སྙིང་རྗེ་སྒོམ་པ༴ ༢༤ །སྡུག་བསྔལ་མགོན་མེད་ཉམ་ཐག་,འགྲོ་མཐོང་ཚེ། །རང་ནུས་དང་བསྟུན་ཕན་འདོགས་གནོད་ལས་སྐྱོབས། །ཕན་མ་ཐོགས་ཀྱང་,གནོད་པ་མི་སྐྱེལ་བར། །སྨོན་ལམ་བཟང་པོས་རྒྱས་འདེབས༴ ༢༥ །དཔལ་ལྡན་སྲས་བཅས་རྒྱལ་,བའི་བགྲོད་གཅིག་ལམ། །ཟབ་རྒྱས་ཆོས་ཀྱི་ཉིང་ཁུ་ཨ་མྲྀ་ཏ། །བཀའ་གདམས་དྲང་,སྲོང་ཚོགས་ཀྱི་ཐུགས་བཅུད་ཆེ། །བྱང་ཆུབ་སེམས་མཆོག་བསྐྱེད་པ༴ ༢༦ །སྙིང་རྗེའི་ངོ་བོ་
P000010_v001_00664,སྟོང་ལ་རང་བཞིན་མེད། །སྟོང་པའི་རང་མདངས་མ་འགགས་སྙིང་རྗེར་ཤར། །དོན་ལ་,དབྱེར་མེད་ཟུང་འཇུག་རྒྱལ་སྲས་ལམ། །ཉིན་མཚན་ཀུན་ཏུ་བློ་སྦྱོང་སྙིང་༴ ༢༧ །སྨིན་,བྱེད་དབང་བཞིས་དུལ་བའི་ཞིང་ས་ལ། །གྲོལ་བྱེད་རིམ་གཉིས་མྱུ་གུ་ལེགས་,བསྐྱེད་པས༑ ༑ས་ལམ་འབྲས་བཟང་ཡོན་ཏན་མྱུར་སྨིན་ཕྱིར། །དམ་ཚིག་རྣམ་པར་དག་,པ༴ ༢༨ །ཕུང་ཁམས་སྐྱེ་མཆེད་འཁྲུལ་པའི་དྲི་སྦྱངས་ཤིང༌། །ཡོངས་གྲུབ་གདན་གསུམ་འཁོར་,ལོ་མངོན་བྱེད་ཐབས། །གསལ་བརྟན་དག་གསུམ་འཛོམས་པ་བསྐྱེད་པའི་རིམ། །གཡེང་བ་སྤོངས་,ལ་སྒོམ་པ༴ ༢༩ །སྲོག་སྡོམ་གཟེར་བཞིའི་མན་ངག་གནད་ལྡན་ན། །དཀའ་བ་མེད་པར་
P000010_v001_00665,གྲུབ་གཉིས་འདོད་དགུར་བསྒྱུར། །དེ་ཕྱིར་དོན་མེད་ལོངས་གཏམ་སྨྲ་བ་སྤོངས། །ཛབ྄་བསྙེན་,རྒྱུན་དུ་བཟླ་བ༴ ༣༠ །འཁོར་འདས་ཆོས་ཀུན་རང་གི་སེམས་སུ་རྫོགས། །རང་བྱུང་རིག་,པ་སྐུ་གསུམ་གདོད་མའི་གཤིས། །ཀློང་ཡངས་ཕྱམ་བརྡལ་ཡེ་གྲོལ་ཀ་ནས་དག །ལྟ་,བའི་གོ་ཆ་ཡངས་པ༴ ༣༡ །སེམས་ཀྱི་གོས་བྲལ་རིག་སྟོང་རྗེན་ནེ་བ། །བྱིང་རྒོད་,རྟོག་པས་མ་བསླད་དྭངས་སང་ངེ༌། །གང་ཤར་རང་གྲོལ་རྟོགས་པའི་རྩལ་,སྦྱང་བའི། །ཉམས་ལེན་རྒྱུན་དུ་སྐྱོང་བ༴ ༣༢ །ཇི་སྲིད་གཟུང་འཛིན་འཁྲུལ་པ་མ་ཞིག་,བར། །དེ་སྲིད་ཀུན་རྫོབ་ལས་འབྲས་བསླུ་མེད་པས། །སྟོང་ལྟ་ཧད་པོས་ཁྱད་དུ་
P000010_v001_00666,མི་གསོད་པར། །བཀའ་གདམས་རྣམ་ཐར་སྐྱོང་བ་སྙིང་༴ ༣༣ །གཟུང་འཛིན་གཉིས་སྣང་གློ་,བུར་འཁྲུལ་པའི་སྤྲིན། །ཡེ་གྲོལ་ཀ་དག་གདོད་མའི་དབྱིངས་ཐིམ་ནས། །མ་བཙལ་ལྷུན་,རྫོགས་འབྲས་བུའི་རྒྱལ་ཐབས་ཆེར། །ཚེ་འདིར་མངའ་དབང་བསྒྱུར་མཛོད་སྙིང་གཏམ་ཡིན། ༣༤ །དེ་,སྐད་འཕྲལ་དུ་གང་དྲན་སྙིང་གཏམ་ཕྲེང༌། །གོ་སླ་ཚིག་གི་སྲད་བུར་,བརྒྱུས་པའི་གླུ། །ཅུང་ཟད་ཉན་དུ་རེ་ནས་ཕུལ་བ་ཡིན། །འདི་དོན་ལག་ཏུ་,ལེན་པའི་བཀའ་དྲིན་ཞུ། །ཞེས་པའང་རྨོངས་པ་པདྨ་རྣམ་རྒྱལ་གྱིས་སྨྲས་པ་,དགེ།༄༅། །ན་མོ་གུ་རུ་བཛྲ་དྷཱ་ར་ཡེ། ཕུལ་བྱུང་དུས་གསུམ་གཤེགས་པའི་རྒྱལ་
P000010_v001_00667,རྣམས་ཀྱི། །མཁྱེན་ནུས་བརྩེ་བའི་ཡེ་ཤེས་གཅིག་བསྡོམས་པ། །དབང་བཅུ་མཐར་ཕྱིན་པདྨ་,ཐོད་ཕྲེང་དང༌། །དབྱེར་མེད་དཔལ་ལྡན་བླ་མ་གཙུག་ན་བསྙེན། །མཚན་ལྡན་བཤེས་,གཉེན་བསྟེན་ཡང་མོས་གུས་ཞན། །གདམས་ངག་ཟབ་དགུ་ཐོས་ཀྱང་མྱོང་བ་ཕྲ། །བསྟན་,སྒོར་ཞུགས་པར་རློམ་ཡང་ཚེ་འདིར་ཞེན། །བདག་འདྲ་སྙིགས་མའི་འགྲོ་ལ་ཐུགས་,རྗེས་གཟིགས། །སྟོན་དང་བསྟན་འཛིན་འཕགས་པའི་ཚོགས་རྣམས་ཀྱིས། །ལེགས་གསུང་ཟབ་རྒྱས་གདམས་,པ་ཀུན་ཡོད་བཞིན༑ ༑བདག་འདྲས་བསླབ་བྱ་བྲི་ལ་དགོས་མེད་ཀྱང༌། །ཁྱོད་གསུང་,མི་ལྡོག་ཙམ་དུ་ཅུང་ཟད་སྨྲ། །མི་ཁོམ་ལས་ཐར་དལ་བའི་ལྗོན་བཟང་
P000010_v001_00668,ལ། །རྨད་བྱུང་འབྱོར་བཅུའི་ལོ་འབྲས་ཆེར་སྨིན་པ། །སྔོན་ལས་དཀར་པོས་བདག་གིར་,བཞེས་པའི་ཚེ། །འཁོར་བ་འདི་ལ་ཕྱི་ཕྱག་འཚལ་བར་རིགས། །བརྟན་དང་གཡོ་བའི་,དངོས་པོ་གང་ལ་ཡང༌། །ལེགས་པར་བརྟགས་ན་མི་རྟག་མཐའ་བཞིས་བསྡུས། །སང་,ཙམ་མི་འཆིའི་གདེང་ཚད་ཅང་མཆིའམ། །བློ་སྣ་མང་པོ་བསྐྱུར་ལ་ལྷ་ཆོས་,མཛོད། །སྲིད་པའི་གྲོང་ནི་སྡུག་བསྔལ་དུ་མའི་སྣོད། །དེ་རྒྱུ་མངོན་པར་འདུ་བྱེད་,ལས་ཉོན་གྱི། །གཉེན་པོར་ཆེ་བ་ལམ་བདེན་ལ་གོམ་པས། །འགོག་པ་མངོན་དུ་,གྱུར་པར་འབད་འཚལ་ལོ། །སྡོམ་པ་ཀུན་གྱི་རྟེན་གཞི་བླ་མེད་པ། །ནང་པའི་
P000010_v001_00669,ཁྱུར་འགྲོ་ཉེས་ཀུན་འཇོམས་པའི་མཚོན། །དཀོན་མཆོག་གསུམ་ཞེས་སྐྱབས་ཀྱི་ཡུལ་མཆོག་,ཆེ། །བྱང་ཆུབ་བར་དུ་མི་འབྲལ་བསྟེན་པར་འཚལ། །མི་ཡི་སེང་གེ་མཆོག་རྣམས་,གཤེགས་པའི་ཤུལ། །ཇི་སྙེད་རྒྱལ་བའི་མྱུ་གུའི་ཐུགས་ནོར་མཆོག །ཟབ་རྒྱས་ཆོས་ཀྱི་,སྙིང་པོའི་ཡང་བཅུད་ཆེ། །བྱང་ཆུབ་སེམས་མཆོག་རྒྱུད་ལ་བསྐྱེད་འཚལ་ལོ། །གང་ལ་,བྱང་ཆུབ་སེམས་སྐྱེས་བདེ་གཤེགས་སྲས༑ ༑ལས་ཉོན་སྒྲིབ་པའི་བུད་ཤིང་ཀུན་བསྲེགས་,པས། །རྣམ་སྨིན་ངན་འགྲོར་འཆིང་བར་མི་འགྱུར་ལ། །ལྷར་བཅས་སྐྱེ་དགུ་ཀུན་གྱི་,བསྟི་སྟང་བྱེད། །སྨོན་པའི་སེམས་ལས་དགེ་བའི་ལོ་ཏོག་ཆེ། །སྦོམ་པོར་བསྐྱེད་ཅིང་
P000010_v001_00670,ཞི་བའི་བར་དུ་འཕེལ། །འཇུག་སེམས་ལ་ཞུགས་མ་ཉམས་སྐྱེས་བུ་དེ། །བག་མེད་,གྱུར་ཀྱང་བསོད་ནམས་དཔག་མེད་བསྐྱེད། །མདོར་ན་མཐའ་གཉིས་སྤངས་པའི་རྫོགས་བྱང་,ཆེར། །འཇུག་འདོད་སྐྱེས་བུ་ཆེ་རྣམས་འདི་ལ་ཞུགས། །ལམ་འདིར་མ་བརྟེན་རྫོགས་བྱང་,ཐོབ་འདོད་པ། །བྱང་ལྟས་ཕུག་པར་ཉི་ཟེར་བསྒུགས་དང་མཚུངས། །དེ་ཡང་སྔོན་འགྲོ་,ཁྱད་པར་བཞི་ལྡན་ལ། །དངོས་གཞི་སྨོན་འཇུག་སེམས་བསྐྱེད་སྟབས་གཅིག་བླངས༑ ༑རྗེས་སུ་,རང་གཞན་དགའ་བ་བསྒོམ་པ་སྟེ། །གཞན་རྐྱེན་ལྟོས་དང་རང་སྟོབས་གང་རུང་,ལེན། །འཐོབ་བྱའི་ངོ་བོ་སྲོལ་གཉིས་ལྡན་པ་སྟེ། །སྙིང་རྗེས་འགྲོ་དང་ཤེས་པས་
P000010_v001_00671,རྫོགས་བྱང་དམིགས། །དེ་ལ་འབྲས་བུར་དམ་བཅའ་སྨོན་པ་དང༌། །རྒྱུ་ལ་དམ་,བཅའ་འཇུག་པའི་སེམས་ཡིན་ནོ། །ངེས་ཚིག་བྱང་ཆུབ་ལམ་ལ་འཇུག་པའི་སེམས། །མི་,སྐྱོའི་སེམས་སྟོབས་བརྟན་པའི་དཔའ་བོའོ། །དབྱེ་ན་རགས་པ་ཀུན་རྫོབ་སེམས་བསྐྱེད་,དང༌། །ཕྲ་བ་ཆོས་ཉིད་དོན་དམ་སེམས་བསྐྱེད་གཉིས། །ཚོགས་སྦྱོར་གཉིས་ན་མོས་,པས་སྤྱོད་པ་དང༌། །མ་དག་ས་བདུན་ལྷག་བསམ་རྣམ་པར་དག །དག་ས་,གསུམ་ན་རྣམ་པར་སྨིན་པའི་སེམས། །མི་སློབ་ཐུགས་ཆེན་སྒྲིབ་པ་སྤང་པ་,བཞི། །གཞན་ཡང་བསླབ་གསུམ་ཕྱིན་དྲུག་ལམ་ལྔའི་གྲངས། །ས་མཚམས་དབྱེ་བ་ཉེར་གཉིས་
P000010_v001_00672,ལ་སོགས་སོ། །བསླབ་བྱ་སྲུང་ཐབས་དྲན་ཤེས་བག་ཡོད་དེ༑ ༑འདི་མེད་བསླབ་གསུམ་,སྲུང་བར་ག་ལ་ནུས། །སྨོན་པའི་བསླབ་བྱ་སེམས་ཅན་བློས་མི་འདོར། །དེ་ཡང་,མར་ཤེས་དྲིན་དྲན་དྲིན་གཟོ་བའི། །སེམས་ལས་བྱམས་སོགས་ཚད་མེད་བཞི་བསྒོམས་,ཤིང༌། །བདག་གཞན་མཉམ་རྗེ་བདག་བས་གཞན་གཅེས་པས། །དཀར་ནག་ཆོས་བཞིར་འཇུག་,ལྡོག་བྱེད་པའོ། །འཇུག་པའི་བསླབ་བྱ་ཕ་རོལ་ཕྱིན་པ་དྲུག །ངོ་བོ་ཁྱད་ཆོས་,བཞི་ལྡན་དགེ་བ་སྟེ། །ཡོན་ཏན་བཞི་ལྡན་ཆགས་བདུན་སྤངས་པས་སྒྲུབ། །དེ་ཡང་,གཏོང་དང་གཏོང་བ་ཆེན་པོ་དང༌། །ཤིན་ཏུ་གཏོང་བ་ཟང་ཟིང་སྦྱིན་
P000010_v001_00673,པ་ཡིན། །གང་ཞིག་འཇིགས་པས་ཉེན་པའི་སེམས་ཅན་དག །བདེ་བའི་གནས་ལ་དབུགས་,དབྱུང་སྐྱབས་ཀྱི་སྦྱིན། །ཆོས་ཀྱི་སྦྱིན་པ་ཆུང་འབྲིང་ཆེན་པོ་གསུམ། །རང་སྐལ་འཚམས་,པས་འགྲོ་ལ་སྦྱིན་པའོ། །རྩ་ལྟུང་བཅུ་བཞི་ཉི་ཤུའི་གྲངས་ངེས་པ། །སྤོང་བ་,ཉེས་སྤྱོད་སྡོམ་པའི་ཚུལ་ཁྲིམས་ཡིན། །ཕ་རོལ་ཕྱིན་པ་དྲུག་ལྡན་རྣམ་དཀར་,ཆོས། །རྒྱུན་ཆགས་རྒྱུད་ལ་སྦྱོར་བ་དགེ་ཆོས་སྡུད། །བསྡུ་དངོས་བཞི་ཡི་ཕྲིན་ལས་,རླབས་ཆེན་གྱི། །གཞན་ཕན་སྒྲུབ་པ་དོན་བྱེད་ཚུལ་ཁྲིམས་སོ། །ཟབ་རྒྱས་ཆོས་ཚུལ་,ཐོས་བསམ་སྒོམ་པའི་ཚེ། །ན་ཚ་བཀྲེས་སྐོམ་དཀའ་བ་དང་ལེན་བཟོད། །གཞན་གྱིས་
P000010_v001_00674,རང་ལ་བརྡེག་བརྡུང་གཏམ་ངན་སྒྲོགས། །ཀ་ཅ་འཕྲོག་ཀྱང་ཁྲོ་བ་སྤོང་ལ་,བཟོད། །ཤིན་ཏུ་ཟབ་མོའི་ལྟ་སྤྱོད་དོན་མཐོང་ཡང༌། །སྐྲག་པ་སྤོང་བ་ངེས་,སེམས་བཟོད་པའོ། །ལེ་ལོ་གསུམ་དང་བདུད་བཞི་ལས་རྒྱལ་བའི། །སྙིང་སྟོབས་གོ་ཆ་,ཆེན་པོའི་བརྩོན་འགྲུས་དང༌། །ས་བཅུ་ལམ་ལྔའི་ཡོན་ཏན་གོང་མ་ལ། །མངོན་,པར་སྦྱོར་བ་སྦྱོར་བའི་བརྩོན་འགྲུས་ཆེ། །བྱ་དཀའི་གནས་ལ་མི་འགོང་རྐྱེན་,ངན་གྱིས། །མི་ལྡོག་ཆོག་ཤེས་མེད་པའི་བརྩོན་འགྲུས་སོ༑ ༑ལམ་ལ་མ་ཞུགས་སོ་,སྐྱེའི་རྒྱུད་ཏིང་ནི། །བསམ་གཏན་གཟུགས་མེད་བྱིས་པ་ཉེར་སྤྱོད་ཡིན། །ལམ་ཞུགས་གང་
P000010_v001_00675,ཟག་རྒྱུད་ཀྱི་ཏིང་ངེ་འཛིན། །ཞི་ལྷག་ཟུང་འབྲེལ་དོན་རབ་འབྱེད་པ་ཡིན། །འཕགས་,ས་ཐོབ་ནས་ཟག་མེད་ཏིང་འཛིན་ནི། །དེ་བཞིན་གཤེགས་དགེའི་བསམ་གཏན་ཞེས་,བྱའོ། །དྲང་ངེས་ལྡེམ་དགོངས་ཆོས་ཚུལ་དཔག་ཡས་ཀུན། །ཉན་པར་བྱེད་པ་ཐོས་པའི་,ཤེས་རབ་ཡིན། །ཆོས་ཀུན་དཔྱད་པའི་མཐའ་བཞི་ལས་གྲོལ་བའི། །རང་བཞིན་ཉིད་དུ་,ཤེས་པ་བསམ་བྱུང་ངོ༌། །བློ་དང་ཡིད་དཔྱོད་ལས་འདས་ངེས་པའི་དོན། །རྒྱལ་,ཡུམ་མངོན་དུ་རྟོགས་དེ་སྒོམ་བྱུང་ངོ༌། །དེ་ལྟའི་ཕར་ཕྱིན་དྲུག་གི་,གཞུང་ལམ་ཆེར། །སྐལ་བཟང་མཆེད་ཁྱོད་ཡང་དག་ཞུགས་མཛོད་དང༌། །ཚོགས་སྦྱོར་མཐོང་
P000010_v001_00676,སྒོམ་ལམ་རྣམས་ཉེར་བགྲོད་ནས། །མི་རིང་རྒྱལ་བའི་དབང་པོ་ཉིད་དུ་འགྱུར། །ཚུལ་,འདི་བླ་མ་བསམ་གཏན་ནོར་བུ་ཡིས། །ཡང་ཡང་བསྐུལ་ངོར་པདྨ་བི་ཛ་,ཡིས། །ཡིད་ལ་གང་ཤར་འཕྲལ་མར་བྲིས་པ་ཡི། །དགེ་བའི་འབྲས་བུ་ཁྱེད་ཐུགས་,ལ་སྨིན་ཤོག །༄༅། །ཨོཾ་སྭསྟི། མཆོག་བྱིན་ཉི་མ་འབར་བའི་གཟི་བརྗིད་ཀྱིས། །རྨོངས་ཆེན་བློ་,ཡི་མུན་སྟུག་སེལ་མཛད་ཅིང༌། །རྣམ་དཔྱོད་བློ་གྲོས་པད་ཚལ་བཞད་པའི་,གཉེན། །ཀུན་མཁྱེན་བླ་མ་འཇམ་པའི་དབྱངས་དེས་སྐྱོངས། །ཁོ་བོའི་བློ་གྲོས་རྫིང་བུ་,དང་འཚམ་པའི། །ལེགས་པར་འདོམས་པ་ཨུཏྤལ་གཞོན་ནུའི་ཕྲེང༌། །སྡེབ་ལེགས་ཚིག་གི་
P000010_v001_00677,སྲད་བུར་བརྒྱུད་པ་འདི། །བློ་གསལ་མགུལ་བའི་རྒྱན་དུ་སྤ་བར་མཛོད། །ཚེ་སྔོན་,རྣམ་དག་ཚུལ་ཁྲིམས་གྲུ་གཟིངས་མཆོག༑ ལེགས་སྨོན་བཟང་པོའི་བ་དན་གྱིས་བསྐུལ་,བས། །ཉེར་ཐོབ་དལ་བརྒྱད་འབྱོར་བཅུའི་དགོས་འབྱུང་དབང༌། །འདིར་སྣང་ལེ་ལོའི་དགྲ་,ལ་མི་བསྐུར་འཚལ། །སྣོད་བཅུད་མི་རྟག་སྒྱུ་མའི་ལྡིང་ཁང་དུ། །ཚེ་སྲོག་གཡོ་,བ་གློག་གི་གར་མཁན་བཞིན། །དཔལ་འབྱོར་རྩྭ་རྩེའི་ཟིལ་བ་ལྟར་གཟིགས་ལ། །མྱུར་,བར་མྱུར་བར་དམ་པའི་ཆོས་མཛོད་ཅིག །ཇི་ལྟར་ས་བོན་མངར་ཁ་གང་,བཏབ་པར། །འབྲས་བུ་མི་འཆོལ་སོ་སོར་སྨིན་པ་བཞིན། །ནམ་ཡང་མི་བསླུ་རྒྱུ་
P000010_v001_00678,འབྲས་ཟབ་མོའི་ཚུལ། །ངེས་ཤེས་བརྟན་པོས་འཇུག་ལྡོག་ལྷོད་མེད་འཚལ། །ཤིན་ཏུ་མི་,བཟད་སྲིད་པའི་བཙོན་ཁང་དུ། །བདག་འཛིན་ལྕགས་སྒྲོག་སྲ་བས་དམ་བཅིངས་ནས༑ ༑སྡུག་,བསྔལ་གསུམ་གྱི་ཆད་པས་རྟག་གཙེས་པའི། །ཚུལ་འདི་གཟིགས་ནས་དགེ་ལ་གཞོལ་,བར་རིགས། །ལྷ་མིའི་སྟོན་པ་ཆོས་ཀྱི་སྤྲིན་ཆེན་ལས། །ལེགས་འོང་བསྟན་མཆོག་དུག་,སེལ་བདུད་རྩིའི་ཆབ། །འགྲོ་བསོད་འཛིན་མའི་ཕང་པར་བསྐྱིལ་དུས་འདིར། །སྲིད་པའི་སྐོམ་,པ་མ་ལུས་སེལ་བར་མཛོད། །རྣམ་གཡེང་མི་བཟད་སྤྲིན་ནག་ལས་འོངས་པའི། །འཁྲུལ་,གཏམ་ཆར་གྱིས་དུག་ལྔའི་ལོ་ཏོག་བསྐྱེད། །རྣམ་དཀར་དགེ་བའི་རི་མོ་འཁྲུད་
P000010_v001_00679,ངེས་པས༑ ༑མང་པོའི་ཚོགས་གྲལ་ངག་ལ་བརྟག་པ་གཅེས། །བདེར་གཤེགས་སྲས་བཅས་དཀར་,ཕྱོགས་ལྷ་ཀླུའི་ཚོགས། །མཁན་སློབ་ཡེ་ཤེས་གཟིགས་པ་ཟབ་མོའི་ངོར། །ལྐོག་གྱུར་ཆོས་,ཀུན་མ་འདྲེས་མཁྱེན་ངེས་པས། །གཅིག་པུར་འདུག་ཀྱང་རང་གི་སྤྱོད་ལ་བརྟག། །མི་,བསྲུན་སེམས་ཀྱི་གླང་པོ་ཡན་བཏང་ན། །མནར་མེད་ལ་སོགས་སྡུག་བསྔལ་བརྒྱ་,ཕྲག་གི། །བཟོད་དཀའི་གཡང་ས་གཏིང་རིང་བསྐྱུར་ངེས་པས། །རྣམ་པ་ཀུན་ཏུ་རང་,གི་སེམས་འདི་སྲུངས། །སྡོམ་གསུམ་རྣམ་དག་གསེར་གྱི་ས་གཞི་ལ། །ཐོས་བསམ་སྒོམ་,པའི་རི་གླིང་བཀོད་ལེགས་ཤིང༌༑ ༑གཞན་ཕན་ཐུགས་བསྐྱེད་ཉི་ཟླའི་བགྲོད་པ་
P000010_v001_00680,ཅན། །མཚུངས་མེད་ཆོས་རྗེ་བླ་མ་སྤྱི་བོས་བསྟེན། །གང་གི་ཐུགས་རྗེའི་གྲིབ་བསིལ་,ལ་བརྟེན་ན། །འཇིགས་ཚོགས་ཚ་གདུང་དྲག་པོ་གཞིལ་མཛད་པ། །དཀོན་མཆོག་གསུམ་ཞེས་,གྲགས་པའི་གདུགས་དཀར་པོ། །བྱང་ཆུབ་བར་དུ་སྐྱབས་སུ་བསྟི་བར་མཛོད། །འགྲོ་བའི་,དུག་གསུམ་ནད་ཀུན་གཞིལ་མཛད་པའི། །སྨན་པའི་རྒྱལ་པོ་མཚུངས་མེད་ཐུབ་ཆེན་,གྱིས། །ལན་བརྒྱར་བསྔགས་པའི་ཆོས་འདུལ་རིན་པོ་ཆེ། །དྲི་མེད་ཚུལ་ཁྲིམས་མིག་བཞིན་,བཙའ་བར་མཛོད། །སྙིགས་དུས་དམ་ཆོས་ནམ་པར་འཇིག་ཉེའི་ཚེ། །བསླབ་ཁྲིམས་ཉིན་གཅིག་,བསྲུང་བའི་ཕན་ཡོན་ཡང༌། །སྟོང་གསུམ་གསེར་བཀང་སྦྱིན་པ་བྱས་ལས་ལྷག །དེ་
P000010_v001_00681,ཕྱིར་རྩ་བཞི་ཆང་ལྔ་སྲོག་ལྟར་སྲུངས། །དུས་གསུམ་གཤེགས་པའི་རྒྱལ་རྣམས་འབྱུང་,བའི་གནས། །རྒྱལ་སྲས་ཀླུ་མཆོག་རྣམས་ཀྱིས་ཡོངས་བཟུང་བ། །སྲིད་ཞིའི་འཇིགས་པའི་མེ་,ཚོགས་གཞིལ་བའི་ཆབ། །ཐེག་ཆེན་བྱང་ཆུབ་སེམས་མཆོག་བསྐྱེད་པར་མཛོད། །འགྲོ་བ་མཐའ་,དག་ཕ་མའི་རང་བཞིན་ལ། །དགྲ་གཉེན་ཆགས་སྡང་འཁྲུལ་བའི་བློ་བཏང་སྟེ། །བྱམས་,དང་སྙིང་རྗེ་དགའ་བ་ཚད་མེད་པས། །ཀུན་རྫོབ་བྱང་སེམས་བློ་སྦྱོང་སྙིང་,པོར་མཛོད། །རང་སྲོག་རང་ལ་ཕངས་པ་ཇི་བཞིན་ལ། །གཞན་གྱི་སྲོག་ཀྱང་དེ་,བས་གཅེས་ངེས་པས། །རྣམ་གསུམ་དག་པའི་ཤ་ཡིས་ཚིམས་བྱོས་ལ། །སྲོག་ལ་བབས་
P000010_v001_00682,ཀྱང་གཞན་གནོད་བསམ་སྦྱོར་སྤོངས། །སྨིན་བྱེད་དབང་བཞིའི་ས་བོན་བཏབ་པ་ལ། །གྲོལ་,བྱེད་རིམ་གཉིས་འབྲས་བཟང་གཡུར་ཟ་བར། །དམ་ཚིག་རྣམ་དག་བརླན་དྲོད་གཙོ་,ཆེ་བས། །སྐུ་གསུང་ཐུགས་ཀྱི་དམ་ཚིག་ཉམས་མེད་མཛོད། །གངས་ལྗོངས་གྲུབ་མཐའི་ཆུ་,ཀླུང་ཇི་སྙེད་པ༑ ༑ཐུབ་བསྟན་ངེས་དོན་རྒྱ་མཚོར་རོ་གཅིག་ཕྱིར། །སྡང་ཞེན་འཁྲུལ་,པས་ཆོས་སྤོང་མི་གསོག་པར། །དད་དང་དག་སྣང་ནོར་གྱིས་ཕྱུག་པར་མཛོད། །ཐོས་,པ་མ་རིག་མུན་སེལ་ཉིན་མོར་བྱེད། །རྐུན་པོས་མི་འཕྲོག་རིན་ཆེན་གཏེར་,གྱི་མཆོག །འདོད་དགུ་འབྱུང་བའི་བུམ་བཟང་དཔག་བསམ་ཤིང༌། །ཟླ་བྲལ་ཡིད་བཞིན་
P000010_v001_00683,ནོར་དེ་སྤྱི་བོས་ལོངས། །དྲི་མེད་བསམ་བྱུང་ལྷ་གོས་པཉྩ་ལིས། །ཐོས་མཆོག་བཻཌཱུར་,དབང་པོ་ལེགས་ཕྱིས་ཏེ། །འཁྲུལ་བའི་གཡའ་བྲལ་འཕྲོག་མིན་གཟི་འབར་བས། །ཀུན་རྨོངས་,མུན་པ་མ་ལུས་མིང་མཐར་བྱོས། །དབེན་པ་གསུམ་གྱི་གོ་ཆ་ཆེར་བགོས་,ནས། །སོར་རྟོགས་ཡེ་ཤེས་རང་རིག་མདའ་རྣོན་པོས། །བདག་འཛིན་ཉོན་མོངས་དགྲ་ཀུན་,ཕམ་བྱས་ཏེ། །གདོད་མའི་རྒྱལ་ས་ཚེ་འདིར་སྙོགས་པར་མཛོད། །དེ་སྐད་བསླབ་བྱ་,ཨུཏྤལ་གསར་པའི་ཕྲེང༌། །དོན་གཉེར་བློ་གསལ་གཞོན་ནུའི་མགུལ་རྒྱན་དུ༑ ༑པདྨ་བི་,ཛའི་བློ་ཡི་མཚོ་ལས་ཕྱུང༌། །དགེ་བས་དོན་གཉིས་ལྷུན་གྲུབ་བཀྲ་ཤིས་
P000010_v001_00684,ཤོག །༄༅། །ན་མོ་གུ་རུ། དྲན་པས་སྲིད་ཞིའི་འཇིགས་འཕྲོག་ཅིང༌། །མཆོག་ཐུན་དངོས་ཀུན་,སྩོལ་བའི་དཔལ། །བླ་མ་སྦྱན་རས་གཟིགས་དབང་ལ། །བཏུད་ནས་བསླབ་བྱ་མདོ་ཙམ་,བརྗོད། །ཤིན་ཏུ་རྙེད་པར་དཀའ་བ་ཡི། །དལ་འབྱོར་དབུལ་པོས་གཏེར་རྙེད་འདྲ། །དོན་མེད་,ཚེ་འདིར་མ་ཞེན་པར། །དོན་ཆེན་ཡི་གེ་དྲུག་མ་སྒྲོངས། །ཚེ་ནི་རླུང་གསེབ་,མར་མེ་འདྲ། །བློ་བུར་འཆི་རྐྱེན་རླུང་དམར་འཁྲུགས། །སང་ཙམ་མི་འཆིའི་གདེང་མེད་,པས། །བརྩོན་པས་ཡིག་གེ་དྲུག་མ་སྒྲོངས། །དཀར་ནག་ལས་བསགས་ལུས་གྲིབ་འདྲ། །ནམ་ཡང་,མི་འབྲལ་ཕྱི་བཞིན་འབྲང༌། །བདེ་དང་སྡུག་བསྔལ་སོ་སོར་སྨིན། །ཡིད་ཆེས་སྐྱེད་
P000010_v001_00685,ལ་ཡིག་དྲུག་སྒྲོངས༑ ༑ངན་སོང་སྡུག་བསྔལ་བཟོད་གླགས་བླགམེད། །མཐོ་རིས་བདེ་སྐྱིད་མི་,རྟག་འགྱུར། །འཁོར་བ་མེ་ཡི་འོབས་འདྲ་བས། །ངེས་འབྱུང་བློ་ཡིས་ཡིག་དྲུག་སྒྲོངས། །ཉེ་,འབྲེལ་ཚོང་དུས་མགྲོན་པོ་འདྲ། །རིང་པོར་མི་ཐོགས་སོ་སོར་འབྲལ། །ཡུད་ཙམ་འགྲོགས་,ཀྱང་རྟག་མི་ཐུབ། །གཉེན་སྲེད་སྤོངས་ལ་ཡིག༴ །ནོར་རྫས་སྦྲང་བུའི་རྩི་དང་འདྲ། །རང་,གིས་གསོག་པ་གཞན་གྱིས་ཁྱེར། །འབྱོར་ཡང་སྡིག་སྡུག་གཏམ་ངན་རྒྱུ། །ཆོག་ཤེས་བསྟེན་,ལ་ཡིག༴ །ལང་ཚོ་དབྱར་གྱི་མེ་ཏོག་འདྲ། །རིང་མིན་ན་རྒའི་བ་མོས་བཅོམ། །མཛེས་,ཀྱང་ཚུལ་ཁྲིམས་འཆལ་བའི་རྒྱུ། །སྒེག་ཆོས་སྤོངས་ལ་ཡིག་དྲུག༴ །སྙན་གྲགས་ནམ་མཁའི་
P000010_v001_00686,འབྲུག་དང་འདྲ། །འུར་སྒྲ་ཆེ་ཡང་སྙིང་པོ་མེད། །གྲགས་པ་ཕལ་ཆེར་ཕུང་བའི་,རྒྱུ། །ཆོས་བརྒྱད་མགོ་སྙོམས་ཡིག༴ ༑ལོག་འཚོ་དུག་ཅན་ཟས་དང་འདྲ། །འཕྲལ་དུ་ཞིམ་ཡང་,ཕུགས་སུ་ཕུང༌། །ཆང་དང་བསྔོས་ཤའི་དུག་སྤོངས་ལ། །སྡིག་མེད་ཟས་བསྟེན་ཡིག༴ །ཚུལ་,ཁྲིམས་ཞིང་ས་གཤིན་པོ་འདྲ༑ ༑ཡོན་ཏན་ཀུན་གྱི་རྟེན་ཡིན་པས། །དྲན་ཤེས་བྱ་,ར་རྟག་བརྩོན་ལ། །སྡོམ་གསུམ་དག་པས་ཡིག༴ །ཏིང་འཛིན་ཞི་བསིལ་ཆབ་དང་འདྲ། །ཉོན་,མོངས་མེ་ཡི་མགོ་བོ་གནོན། །དེ་སླད་དམིགས་པ་རྩེ་གཅིག་པའི། །ཏིང་འཛིན་བརྟན་,པས་ཡིག༴ །ཤེས་རབ་དུག་སེལ་སྨན་དང་འདྲ། །དུག་གསུམ་རྒྱུ་འབྲས་ནད་ཀུན་འཇོམས། །དེ་
P000010_v001_00687,ཕྱིར་ཐོས་བསམ་སྒོམ་པ་ཡི། །ཤེས་རབ་བསྐྱེད་ལ་ཡིག༴ །མཆོག་གསུམ་སྐྱེལ་མ་དཔའ་,བོ་འདྲ། །ཁམས་གསུམ་འཁོར་བའི་འཕྲང་ལས་སྒྲོལ། །ཁ་ཙམ་མིན་པའི་གདུང་ཤུགས་ཀྱིས། །སྐྱབས་,སུ་སོངས་ལ་ཡིག༴ །བྱང་སེམས་ཡིད་བཞིན་ནོར་བུ་འདྲ། །དོན་གཉིས་འདོད་དགུའི་ཆར་,རྒྱུན་འབེབས། །འགྲོ་ཀུན་རྫོགས་བྱང་སར་སྒྲོལ་བའི། །སེམས་མཆོག་བསྐྱེད་ལ་ཡིག༴ །བྱམས་དང་སྙིང་,རྗེ་དྲོད་གཤེར་འདྲ། །བྱང་ཆུབ་ལམ་གྱི་མྱུ་གུ་བསྐྱེད། །མེད་ཐབས་མེད་པའི་ཆོས་,གཉིས་ལ། །བློ་སྦྱོང་ངང་ནས་ཡིག༴ །བོད་ཀྱི་ལྷ་སྐལ་སྤྱན་རས་གཟིགས། །འགྲོ་བ་སྐྱོབ་,པའི་མ་དང་མཚུངས༑ ༑རྣམ་ཐར་བཀའ་དྲིན་བསམ་མི་ཁྱབ། །དད་པ་བརྟན་པོས༴ །གསང་སྔགས་
P000010_v001_00688,རྒྱལ་པོ་མཚོན་རྣོན་འདྲ། །རིགས་དྲུག་འཁོར་བའི་རྒྱུན་ཐག་གཅོད། །རྒྱལ་ཀུན་སྙིང་པོ་,འདི་རུ་འདུ། །ངེས་ཤེས་བརྟན་པོས་ཡིག༴ །སྣང་བ་སྐུ་ཡི་ལམ་ཁྱེར་འདི། །འཁྲུལ་སྣང་,གཞོམ་པའི་ཐོ་བ་ཡིན། །གང་སྣང་ཐུགས་རྗེ་ཆེན་པོའི་སྐུ། །བསྐྱེད་རིམ་བརྟན་པོས་,ཡིག༴ །གྲགས་པ་གསུང་གི་ལམ་ཁྱེར་འདི། །བྱིན་རླབས་འགུགས་པའི་ལྕགས་ཀྱུ་ཡིན། །སྒྲ་གྲགས་,ཐུགས་རྗེ་ཆེན་པོའི་གསུང༌། །སྨྲ་བ་ཆོད་ལ་ཡིག༴ །དྲན་རྟོག་ཐུགས་ཀྱི་ལམ་,ཁྱེར་འདི། །མཆོག་དངོས་འགུགས་པའི་རིག་སྔགས་ཡིན། །གང་ཤར་རང་གྲོལ་རྒྱལ་བའི་ཐུགས། །རིག་,ངོར་ལྟོས་ལ་ཡིག་དྲུག་སྒྲོངས། །རང་སེམས་ཡིད་བཞིན་ནོར་བུ་ལ། །མ་བཙལ་འབྲས་
P000010_v001_00689,བུ་གཞི་ལ་རྫོགས། །བྱར་མེད་རང་བབ་གཉུག་མའི་ངང༌། །བློ་འདས་སྐྱོངས་ལ༴ །བྱང་,ཆུབ་ཡོངས་བསྔོའི་གསེར་འགྱུར་རྩིས། །དགེ་ཚོགས་ཡང་དག་ལམ་ལ་བསྒྱུར། །ཀུན་ཏུ་བཟང་,པོའི་སྤྱོད་པ་བཞིན། །དགེ་རྩ་བསྔོས་ལ་ཡིག་དྲུག་སྒྲོངས། །དེ་ལྟར་ཟབ་དོན་སྙིང་,པོའི་བཅུད། །ཚུལ་བཞིན་ཉམས་སུ་ལེན་མཁས་ན། །མི་ལུས་ཐོབ་པ་དོན་ལྡན་ཞིང༌,། །རིང་མིན་སངས་རྒྱས་མངོན་བྱེད་འགྱུར། །དེ་སྐད་བསླབ་བྱ་ཉུང་ངུའི་ཕྲེང༌། །བཙུན་,པ་པདྨ་བི་ཛ་ཡས། །གང་ཤར་སྐད་ཅིག་ཉིད་ལ་འདོམས། །དགེ་བས་འགྲོ་ཀུན་,ཡོངས་གྲོལ་ཤོག །༄༅། །དང་པོར་དྲི་མེད་ཐོས་བསམ་རྒྱ་ཆེན་མཛད། །བར་དུ་དབེན་པར་
P000010_v001_00690,སྒྲུབ་པའི་རྒྱལ་མཚན་བཙུགས། །ཐ་མར་རིས་མེད་བསྟན་འགྲོའི་དོན་ཆེན་བསྒྲུབས། །མཚུངས་མེད་,བླ་མའི་ཞབས་ལ་ཕྱག་བྱས་ནས། །ཕན་པའི་བསླབ་བྱ་མདོ་ཙམ་བཤད་ཀྱིས་,གསོན། །ད་རེས་དལ་འབྱོར་མི་ལུས་ཐོབ་པ་འདི། །ཚེ་སྔོན་བསོད་ནམས་བསགས་པའི་,འབྲས་བུར་གདའ། །ཕྱིས་ནས་འདི་འདྲའི་རྟེན་ཐོབ་ཤིན་ཏུ་དཀའ། །དལ་འབྱོར་དོན་ལྡན་,མཛོད་ཅིག་བཙུན་ཆུང་པོ། །ཚེ་ནི་སྣོན་མེད་རྟག་ཏུ་འགྲིབ་པའི་ཆོས། །གློ་བུར་,འཆི་རྐྱེན་མ་ངེས་ཆར་བཞིན་འབེབས། །དོ་ནུབ་ཙམ་ཡང་མི་འཆིའི་གདེང་མེད་,ན། །ཆོས་ལ་བརྩོན་འགྲུས་རྩོམས་ཤིག་བཙུན་ཆུང་པོ༑ ༑དགེ་ལས་འདི་དང་གཏན་དུ་
P000010_v001_00691,བདེ་འགྱུར་ཞིང༌། །སྡིག་པའི་ལས་ཀྱིས་འདི་ཕྱིར་སྡུག་བསྔལ་བསྐྱེད། །ནམ་ཡང་ལས་,འབྲས་བསླུ་བ་མི་སྲིད་པས། །དགེ་སྒྲུབ་སྡིག་སྤོང་མཛོད་ཅིག་བཙུན་ཆུང་པོ། །ཁམས་,གསུམ་འཁོར་བའི་གནས་ན་བདེ་བ་མེད། །ཐར་མཆོག་ཞི་བའི་དགའ་བདེ་བསམ་,མི་ཁྱབ། །དེ་སླད་བློ་སྣ་ནང་དུ་ཁུག་མཛོད་ལ། །བཅོས་མིན་ངེས་འབྱུང་སྐྱེད་,ཅིག༴ །མང་པོར་སྨྲ་བའི་ཁ་ནི་བདུད་ཀྱིས་ཕྱེས། །རྣམ་གཡེང་ཆགས་སྡང་ཉོན་མོངས་,དུག་རོ་སློང༌། །དེ་སླད་མང་པོའི་ཚོགས་གྲལ་ངག་ལ་བརྟགས། །སྨྲ་བ་ཉུང་,ངུར་མཛོད་ཅིག༴ །གཅིག་པུར་འདུག་ཀྱང་རང་གི་སྤྱོད་ལ་བརྟགས། །དཀོན་མཆོག་ལྷ་ཡི་
P000010_v001_00692,ཐུགས་ཀྱི་མ་ཁྲེལ་བྱ༑ ༑རྣམ་པ་ཀུན་ཏུ་རང་གི་སེམས་ལ་བརྟགས། །དྲན་ཤེས་,ཉམས་མེད་མཛོད་ཅིག༴ །དགེ་བའི་བཤེས་གཉེན་ཡོན་ཏན་ཀུན་གྱི་མཛོད། །ཅུང་ཟད་བསྟེན་,ཀྱང་བཟང་སྤྱོད་ཤུགས་ཀྱིས་འགོ ༑དེ་ཕྱིར་སྡིག་པའི་གྲོགས་པོ་རབ་སྤངས་ལ། །ཡང་,དག་བཤེས་གཉེན་བསྟེན་ཅིག༴ །ཁམས་གསུམ་འཁོར་བའི་སྡུག་བསྔལ་མི་བཟོད་ལས། །སྐྱོབ་པར་,ནུས་པ་བླ་མ་དཀོན་གསུམ༑ ༑སྐྱབས་དེས་ནམ་ཡང་བསླུ་བ་མི་སྲིད་པས། །གཏན་,གྱི་སྐྱབས་སུ་ཟུངས་ཤིག༴ །ཐུབ་པས་ང་ནི་མྱ་ངན་འདས་འོག་ཏུ། །རྗེས་འཇུག་,རྣམས་ཀྱི་སྟོན་པ་འདི་ཡིན་ཞེས། །ཡོངས་སུ་བསྔགས་པ་སོ་ཐར་རིན་པོ་
P000010_v001_00693,ཆེ། །ཚངས་སྤྱོད་གནས་ལ་འདུན་མཛོད༴ །སྙིགས་མར་དམ་ཆོས་རྣམ་པར་འཇིག་ཉེའི་ཚེ། །རྩ་,བཞི་ཆང་ལྔ་ཡང་དག་བསྲུང་བ་ལ། །ཁྲིམས་ལྡན་ཡིན་པར་དམ་པ་རྣམས་,ཀྱིས་བཞེད། །དེ་སླད་ཁྲིམས་ལྔ་སྲུངས་ཤིག༴ །ཕྱོགས་བཅུའི་བདེ་གཤེགས་སྲས་དང་བཅས་པ་,རྣམས། །གཤེགས་པའི་ལམ་མཆོག་ཟླ་མེད་བྱང་ཆུབ་སེམས། །ཐེག་ཆེན་ཆོས་ཀྱི་ཉིང་ཁུ་,བླ་མེད་པས། །སྨོན་འཇུག་སེམས་བསྐྱེད་མཛོད་ཅིག༴ །གང་ཞིག་སེམས་ཅན་གཅིག་གི་སྲོག་,བཅད་ཀྱང༌། །བར་སྐལ་གཅིག་ཏུ་དམྱལ་བར་གནས་ཞེས་གསུངས། །དེས་ན་བསྔོས་ཤའི་,ལོག་འཚོར་མི་རྔམ་པར། །སྨོན་སེམས་སྲོག་ལྟར་སྲུངས་ཤིག༴ གསང་སྔགས་ལམ་གྱི་རྩ་
P000010_v001_00694,བ་སྨིན་བྱེད་དབང༌། །དེ་ཡི་སྲོག་ནི་དམ་ཚིག་ལ་ཐུག་པས། །ཤིན་ཏུ་,ཁེ་ཉེན་ཆེ་བའི་ཚུལ་སོམས་ལ། །དམ་ཚིག་གཙང་མར་མཛོད་ཅིག༴ །ཀུན་གྱི་མཆོག་,ནི་ཤེས་རབ་རིན་པོ་ཆེ། །དེ་ཡི་རྒྱུ་ནི་ཐོས་བསམ་ལ་ཐུག་པས། །ཐུན་,མོང་ཐུན་མིན་གཙུག་ལག་གཞུང་ཀུན་ལ། །ཐོས་བསམ་སྒྲོ་འདོགས་ཆོད་ཅིག༴ །སྣང་བ་,ཐབས་མཆོག་བདེ་ཆེན་བསྐྱེད་པའི་རིམ༑ ༑སྟོང་པ་ཤེས་རབ་སྐྱེ་མེད་རྫོགས་རིམ་,སྟེ། །ཟུང་འཇུག་རྒྱལ་བ་དགྱེས་པའི་ལམ་བཟང་ཆེར། །ཐོས་དོན་སྒྲུབ་ལ་གཞོལ་ཅིག༴ །དེ་,སྐད་འདོམས་པ་གོ་སླ་གྲོང་ཚིག་ཕྲེང༌། །ཚིག་མ་སྙན་ཡང་དོན་མཆོག་
P000010_v001_00695,དགོས་པ་ཚང༌། །ཞིབ་མོར་སེམས་ལ་སྐོར་དང་འབབ་མོར་མཆིས༑ ༑འདི་དོན་ལག་,ཏུ་ལོངས་ཤིག་བཙུན་ཆུང་པོ། །དེ་སྐད་བན་དེ་པདྨ་རྣམ་རྒྱལ་གྱིས། །བཙུན་ཆུང་,ཚུལ་ཁྲིམས་ཆོས་འཕེལ་བཞེད་སྐོང་དུ། །འབྲུ་མར་སྣང་བའི་ངོགས་སུ་བྲིས་པ་,སྟེ༑ ༑དགེ་བས་ཁྱོད་བློ་དགེ་ལ་གཞོལ་གྱུར་ཅིག །༄༅། །བླ་མའི་ཞབས་ལ་བཏུད་ནས་,བསླབ་བྱ་ཚིག་གསུམ་བརྗོད། །དལ་འབྱོར་རྙེད་པར་དཀའོ་སྒོ་གསུམ་ཆོས་ལ་དྲིལ། །ནམ་,འཆི་ཆ་མེད་ཡིན་ནོ་བརྩོན་འགྲུས་ལྕག་གིས་བྲོབ༑ ༑ལས་འབྲས་བསླུ་མེད་ངེས་,སོ་འཇུག་ལྡོག་ཚུལ་བཞིན་བྱོས། །འཁོར་བ་སྡུག་བསྔལ་ཡིན་ནོ་ངེས་འབྱུང་སྐྱོ་
P000010_v001_00696,བ་སྐྱེད། །གཏན་གྱི་འདུན་མ་ཡིན་ནོ་བློ་ཕུག་ཆོས་ལ་གཏོད། །ཆོས་པའི་གཏད་,ས་ཡིན་ནོ་བྱ་བཏང་སྒྲུབ་ལ་དྲིལ། །དམ་བཅའ་མཐར་ཕྱིན་དགོས་ཀྱི་སྒྲུབ་,མཐའ་འཆི་ལ་གཏོད། །དམ་པའི་རྣམ་ཐར་ཡིན་གྱི་མི་ཚེ་རི་ལ་སྐྱོལ། །ཤེས་,མཐའ་ཐུག་པ་མེད་ཀྱི་ངེས་དོན་སྙིང་པོ་བསྡུས། །ནམ་ཡང་བསླུ་བ་མེད་,དོ་དཀོན་མཆོག་སྐྱབས་སུ་བསྟེན། །ཐེག་ཆེན་ལམ་རྩ་ཡིན་ནོ་བྱང་ཆུབ་སེམས་,བསྐྱེད་འཚལ། །འགྲོ་ཀུན་ཕ་མ་ཡིན་ནོ་བྱམས་དང་སྙིང་རྗེ་སྒོམས། །སོ་ཐར་སྡོམ་,པ་ཡིན་ནོ་གཞན་ལ་གནོད་པ་སྤོངས། །བྱང་སེམས་བསླབ་པ་ཡིན་ནོ་གཞན་
P000010_v001_00697,ཕན་རྟག་ཏུ་སྒྲུབས། །གསང་སྔགས་དམ་ཚིག་ཡིན་ནོ་ཁྱེར་སོ་གསུམ་ལྡན་གྱིས༑ ༑བྱིན་,རླབས་རྩ་བ་ཡིན་ནོ་བླ་མར་མོས་གུས་རེམ། །དངོས་གྲུབ་གཏེར་མཛོད་ཡིན་,ནོ་ཡི་དམ་བསྙེན་སྒྲུབ་འབུངས། །ཕྲིན་ལས་འབྱུང་གནས་ཡིན་ནོ་མཁའ་འགྲོ་ཆོས་,སྐྱོང་མཆོད༑ ༑ཆོས་སྐུ་མཉམ་པ་ཉིད་དོ་ལྷག་ལྷ་གཅིག་ལ་དྲིལ། །སངས་རྒྱས་རང་,ལ་གནས་ཀྱི་ལྟ་རྟོག་སེམས་ལ་གྱིས། །སྣང་བ་བདེན་མེད་ཡིན་གྱི་དགག་,སྒྲུབ་འཛིན་ཞེན་ཐོངས། །ལམ་ཁྱེར་རྩ་བ་ཡིན་གྱི་དྲན་ཤེས་རྟག་ཏུ་བརྟེན། །ཉམས་,ལེན་གཞི་རྟེན་ཡིན་ནོ་ཞི་གནས་བརྟན་པོ་སྒོམས། །ཆོས་རྣམས་བདག་མེད་ཉིད་
P000010_v001_00698,དོ་སྤྲོས་བྲལ་གཏན་ལ་ཕོབས། །དབུ་མའི་བདེན་དོན་ཡིན་ནོ་སྣང་སྟོང་རྟེན་,འབྲེལ་སྒོམས། །ཕྱག་ཆེན་ཉམས་ལེན་ཡིན་ནོ་གང་ཤར་གསལ་མདངས་སྐྱོངས། །རྫོགས་ཆེན་དགོངས་,པ་ཡིན་ནོ་རིག་པ་རྗེན་ལ་ཕུད། །ལྟ་བའི་རྩེ་མོ་ཡིན་ནོ་ཡིད་,དཔྱོད་བློ་དང་ཕྲོལ། །ཅོག་བཞག་སྒོམ་པ་ཡིན་ནོ་དབྱིངས་རིག་འབྲལ་མེད་སྐྱོངས། །ལམ་,ཁྱེར་སྤྱོད་པ་ཡིན་ནོ་རང་གྲོལ་ལམ་དུ་ཁྱེར། །འབྲས་བུ་མངོན་དུ་བྱེད་,ཀྱི་རེ་དོགས་ཆེད་འཛིན་དོར། །ཟབ་གདམས་གནད་དོན་ལགས་ཀྱི་ལག་ལེན་སྙིང་,པོར་མཛོད༑ ༑བརྩེ་བའི་སྙིང་གཏམ་ཡིན་ནོ་སྙིང་དབུས་བཅང་བར་རིགས། །སྙིང་གཏམ་དེ་
P000010_v001_00699,ལས་མེད་དོ་སྐལ་ལྡན་སྙིང་གི་བུ། །དགེ་ཚོགས་འགྲོ་ལ་བསྔོའོ་མངོན་པར་,སངས་རྒྱས་ཤོག །ཅེས་པའང་པདྨ་བི་ཛས་འཕྲལ་མར་བྲིས་པ་དགེ།༄༅། །ཀ་མ་ལ་,ལྟར་ཡིད་འོང་སྐུ་ཅན་འཇམ་དཔལ་མཁྱེན་པའི་གཏེར་ལ་འདུད། །ཁ་ཙམ་མིན་,པར་གྲོགས་ཁྱེད་སྙིང་ནས་དམ་པའི་ཆོས་ཤིག་མཛད་བཞེད་ན། །ག་ནས་བསམས་,ཀྱང་ཤིན་ཏུ་རྙེད་དཀའ་དལ་འབྱོར་བཟང་པོའི་གྲུར་རྟེན་ཚེ། །ང་བདག་གཟུང་,འཛིན་འཛིན་ཁྲིས་དབངས་བྱས་སྡུག་བསྔལ་སྲིད་མཚོ་ལས་བརྒལ་མཛོད། །ཅ་ཅོ་འཁྲུལ་,པའི་གཏམ་རྗེས་མ་འབྲངས་བློ་འདི་ནང་དུ་ཁུག་མཛོད་དང༌། །ཆ་ལུགས་
P000010_v001_00700,རྟགས་སོགས་ཇི་ལྟར་གནས་རུང་རང་རྒྱུད་ཆོས་ཀྱིས་ཐུལ་འདུག་ན། །ཇ་དངུལ་,ལོག་འཚོ་སྡུག་པའི་སྙན་གྲགས་འདུ་འཛིའི་བསླུ་བྲིད་མེད་ཀྱང་བཟོད། །ཉ་རྒྱས་,ཟླ་འདྲ་སྲས་བཅས་རྒྱལ་བ་དགྱེས་པའི་ཞལ་རས་སྟོན་པར་ངེས༑ ༑ཏ་ཐཱ་,ག་ཏའི་བསྟན་ལ་ཞུགས་འདི་བསྐལ་མང་བསོད་ནམས་བསགས་པའི་མཐུ། །ཐ་སྙད་,བྱིས་པ་འབྲིད་པའི་ཚིག་ལ་མི་ཚེའི་ཉི་མ་མ་བསྐྱལ་བར། །ད་ལྟ་,ཉིད་ནས་ཐུབ་གསུང་ངེས་དོན་སྙིང་པོའི་ལམ་ལ་དྲིལ་མཛོད་དང༌། །ན་,རྒ་འཆི་བས་གཏུགས་ཚེ་མི་འགྱོད་བློ་བདེ་ཁོང་ནས་རྙེད་དེ་མཆི། །པཱ་
P000010_v001_00701,ར་མི་ཏའི་གཞུང་དང་ངེས་གསང་འབྲས་བུའི་མན་ངག་བདུད་རྩིའི་བཅུད། །ཕ་,མཆོག་བླ་མའི་ལུང་བཞིན་བདག་འཛིན་གཅོང་ནད་གཞིལ་སླད་བརྟེན་མཛོད་དང༌,༑ ༑བ་མོར་ཉིན་བྱེད་གཟི་ཡིས་རེག་བཞིན་མ་རིག་གཟུང་འཛིན་འཁྲུལ་པའི་,དཔུང༌། །མ་ལུས་ལྷག་མེད་གཞིལ་ལས་ཡ་མཚན་ངོ་མཚར་ཅིར་ཡང་སྣང་,བར་འགྱུར། །ཙ་ར་དཀོར་ནོར་བསྲུང་བསྲེལ་འཇིག་རྟེན་འཁྲུལ་བའི་ལས་ལ་མ་,ཡེངས་པར། །ཚ་གྲངས་དཀའ་སྤྱད་བཟོད་པའི་ཁུར་ཁྱེར་ཚེ་གཅིག་སྒྲུབ་པའི་རྒྱལ་,མཚན་གྱིས། །ཛ་ལང་གདུག་པའི་རང་སེམས་གྱོང་པོ་བྱང་ཆུབ་སེམས་ཀྱིས་འདུལ་
P000010_v001_00702,སླད་དུ། །ཝ་ཆུའི་རྒྱུན་བཞིན་དྲན་ཤེས་བརྟན་པོས་ཡང་དང་ཡང་དུ་བརྩོན་,འཚལ་ལོ། །ཞ་ལོངས་འོན་ལྐུག་གཞན་དབང་གྱུར་སོགས་ཆོས་ཀྱི་འགལ་ཟླ་རྣམས་,སྤོངས་ཤིང༌། །ཟ་གོས་གནས་མལ་ལ་སོགས་མཐུན་རྐྱེན་ཀུན་ཚང་རང་དབང་,ཡོད་དུས་འདིར། །འ་ཅག་སྒོ་གསུམ་གཡོ་ཟོལ་སྤོང་བའི་དམ་པའི་ཆོས་ཤིག་,མ་འགྲུབ་ན། །ཡ་མ་རཱ་ཛའི་ཕོ་ཉས་ཟིན་ཚེ་དེ་དུས་འགྱོད་ཀྱང་,ཅི་བྱར་ཡོད། །ར་གན་གསེར་དུ་རློམ་པའི་རང་མཐོང་བཟང་བརྫུ་འདི་ཡིས་,མ་བསླུ་བར། །ལ་འུར་ངེས་འབྱུང་དད་དང་བྱམས་སྙིང་བྱང་ཆུབ་སེམས་ཀྱིས་
P000010_v001_00703,རྒྱུད་བརླན་ངོས། །ཤ་བ་རི་བཞིན་སྨིན་གྲོལ་བསྐྱེད་རྫོགས་རིམ་གཉིས་ཟབ་མོའི་,གསང་ལམ་ནས། །ས་བཅུ་ལམ་ལྔའི་ཡོན་ཏན་མཐའ་དག་ཚེ་འདི་ཉིད་ལ་,རྫོགས་པར་མཛོད༑ ༑ཧ་པོ་གངས་ལས་ཆེས་དཀར་ལྷག་པའི་བསམ་པ་བཟང་པོས་,ཀུན་བསླངས་ནས། །ཨ་ཏི་ཡོ་གར་མོས་པ་ལམ་བྱེད་པདྨ་བི་ཛར་འབོད་,དེ་ཡིས། །བསླབ་གསུམ་ནོར་བུའི་རྒྱན་གྱིས་རབ་མཛེས་འདུལ་བ་འཛིན་པ་ཁྱེད་,ལ་གདམས། །དགེ་བས་ཁྱེད་བློ་ཚུལ་གནས་ཐོས་བསམ་སྒོམ་པའི་ཡོན་ཏན་གྱིས་,ཕྱུག་ཤོག །༄༅། །བླ་མ་རྣམས་ལ་ཕྱག་འཚལ་ལོ། །ཐབས་ལ་མཁས་པའི་རྒྱལ་བ་ཡི། །གདུལ་
P000010_v001_00704,བྱའི་ཁམས་དབང་བསམ་པ་དང༌། །སྐལ་བའི་ཁྱད་པར་ལེགས་གཟིགས་ནས། །བརྒྱད་ཁྲི་,བཞི་སྟོང་ཆོས་སྒོ་ཕྱེས། །ཀུན་ཀྱང་སེམས་ལ་ཕན་ཐབས་ཏེ། །གཅིག་དཔེ་ཀུན་ལ་,མཚུངས་པ་མིན། །རང་རང་བློ་དང་གང་མཐུན་གཅེས། །དེ་ཡང་དོན་གྱི་རོ་མྱོང་,ན། །སེམས་ཐུལ་འགྱུར་གྱི་ཐོས་པས་མིན། །ཆུ་བོ་བཏུང་བས་སྐོམ་སེལ་གྱི། །ཐོས་པ་,ཙམ་གྱིས་ཅི་ཞིག་འགྱུར། །དེ་སླད་བློ་དང་ལྡན་ཁྱོད་ཀྱི། །ཚིག་གི་སྤུན་པ་,མི་གསོག་པར། །དོན་གྱི་འབྲས་བཟང་མྱོང་བ་ཡིས། །སེམས་ནི་རབ་ཏུ་དུལ་བར་,མཛོད། །འཇིག་རྟེན་འདྲེན་པ་མཆོག་རྣམས་ཀྱི། །གཞུང་ལུགས་དྲི་མ་མེད་པ་རྣམས། །གནད་ཀྱི་
P000010_v001_00705,སྙིང་པོར་དྲིལ་བ་ལ། །སེམས་འདུལ་རྣམ་པ་གསུམ་དུ་འདུ། །ཐོག་མར་ངེས་འབྱུང་,བློ་ཡིས་འདུལ། །དལ་འབྱོར་རྙེད་པར་དཀའ་བ་དང༌༑ ༑མི་རྟག་ནམ་འཆི་ཆ་,མེད་ཚུལ། །འཁོར་བའི་སྡུག་བསྔལ་མཐའ་མེད་པ། །ལས་འབྲས་བསླུ་མེད་ངེས་པའི་ལུང༌,། །ཐབས་ཚུལ་དུ་མས་བློ་ལ་སྦྱར། །ཐུན་དུ་བཅད་དེ་བརྩོན་པས་སྒོམ། །དེ་ཡང་,ཞག་དང་དུས་ཀྱིས་མིན། །མྱོང་བ་ནང་ནས་སྐྱེས་མིན་བརྟག །ཚེ་འདི་བློ་ཡིས་,ཐོང་གྱུར་ན། །ངེས་པར་བློ་འབྱོང་ཚད་དུ་བསྟན། །འདི་ཡོད་ཡང་དག་ལམ་དུ་,འགྲོ། །འདི་མེད་ཚེ་འདིའི་དབང་དུ་འཆོར། །འཁོར་བ་པ་དང་ཁྱད་པར་མེད། །སྡིག་སྡུག་
P000010_v001_00706,གཏམ་ངན་རྒྱུན་མི་འཆད། །བསྙེན་སྒྲུབ་ཚོགས་གསོག་བརྩོན་ལོ་ཡང༌། །འཁོར་འདས་གང་,རྒྱུར་ཆ་མ་འཚལ། །བར་དུ་བྱང་ཆུབ་སེམས་ཀྱིས་འདུལ། །འགྲོ་ཀུན་ཕ་མར་ཤེས་,བྱས་ཏེ། །དྲིན་དྲན་དྲིན་གཟོའི་བསམ་པ་ཡིས། །བྱམས་དང་སྙིང་རྗེ་དགའ་བ་དང༌,། །བཏང་སྙོམས་བདག་བས་གཞན་གཅེས་དང༌། །བདག་གཞན་བརྗེ་བའི་དམིགས་པ་སོགས། །ཐབས་,ཚུལ་དུ་མས་སྙིང་རྗེ་སྒོམས། །རང་དོན་ཡིད་བྱེད་བློ་ཟད་ནས། །ཅི་བྱེད་གཞན་,དོན་འགྱུར་བ་ན། །སྙིང་རྗེ་འབྱོང་བའི་ཚད་དུ་བསྟན། །སྙིང་རྗེའི་ངོ་བོ་སྟོང་,པར་བསྲེ། །སྟོང་འཛིན་གཉེན་པོའི་ཞེན་པ་དགག །ཟུང་འཇུག་ཁས་ལེན་ཀུན་བྲལ་བ། །འོད་
P000010_v001_00707,གསལ་འདུས་མ་བྱས་པའི་དབྱིངས། །རྡོ་རྗེ་ནམ་མཁའི་དཀྱིལ་ལྟ་བུར། །སྤྲོས་བྲལ་དབུ་,མའི་དེ་ཉིད་སྒོམས། །སྟོང་ཉིད་སྙིང་རྗེ་ཟུང་འཇུག་ན། །ཐེག་ཆེན་ལམ་ལས་འགྱུར་,བ་མེད། །འདི་མེད་ལྟ་བ་མཐོ་མཐོ་དང༌། །སྤྱོད་པ་ཞིབ་ཞིབ་འདྲ་ན་,ཡང༌། །སྦྱང་ཆུབ་ལམ་དུ་འགྲོ་བ་དཀའ། །འདི་ནི་ཆོས་ཀུན་སྙིང་པོ་ཡིན། །ཉམས་,ལེན་དངོས་གཞི་འདི་ལ་མཛོད། །ཐ་མ་བསྐྱེད་རྫོགས་ལམ་གྱིས་འདུལ། །སྦྱང་གཞི་བདེ་,གཤེགས་སྙིང་པོའི་ཁམས། །སྦྱང་བྱ་གཟུང་འཛིན་འཁྲུལ་བས་སྒྲིབ། །སྦྱོང་བྱེད་རྡོ་རྗེའི་རྣལ་,འབྱོར་གྱིས། །སྦྱངས་འབྲས་སྐུ་བཞི་མངོན་བྱེད་ཚུལ། །ཤེས་ནས་བྱ་སྤྱོད་རྣལ་འབྱོར་དང༌
P000010_v001_00708,༑ ༑མ་ཧཱ་ཨ་ནུ་ཨ་ཏི་ཡི། །བསྐྱེད་རྫོགས་མཚན་བཅས་མཚན་མེད་རྣམས། །རང་གི་,བློ་ནུས་དང་བསྟུན་སྒོམས། །དེ་ཡང་ལོ་ཟླ་ཙམ་གྱིས་མིན། །སྒྲུབ་མཐའ་དམ་བཅའ་,འཆི་ལ་གཏོད། །ཚེ་འདིར་གྲོལ་མིན་འདི་ལ་རག །ལྟ་བ་ཆོས་ཉིད་ཡིད་དཔྱོད་,ཕྲོལ། །སྒོམ་པ་བློ་བྲལ་རང་བབས་སྐྱོངས། །སྤྱོད་པ་རང་གྲོལ་ལམ་དུ་ཁྱེར། །འབྲས་བུ་,སྐུ་གསུམ་གཞི་ལ་རྫོགས༑ ༑ཐེག་མཆོག་སྙིང་པོའི་གཅེས་གནད་ཡིན། །བྱང་ཆུབ་ཕྱི་དུས་,རེ་མ་དགོས། །ཡེ་གྲོལ་གདོད་མའི་ཀློང་དུ་ཕྱིན། །ཐག་ཆོད་བློ་བདེ་ནང་ནས་,རྙེད། །རྣལ་འབྱོར་སྐྱིད་པའི་དུས་ཤིག་མཆིས། །ཚུལ་འདི་བློ་ལྡན་རྣམ་དཔྱོད་ཅན། །ཡོན་ཏན་
P000010_v001_00709,རྒྱ་མཚོས་ལྷ་རྫས་ཀྱི། །སྐྱེས་བཅས་ནན་གྱིས་བསྐུལ་བའི་ངོར། །པདྨ་བི་ཛས་འཕྲལ་,མར་བྲིས། །དགེ་བས་འགྲོ་ཀུན་རྣམ་གྲོལ་ཤོག །༄༅། །བླ་མའི་ཞབས་ལ་བཏུད་ནས་ཕན་,པའི་མཆིད་འདི་གསོལ། །དལ་འབྱོར་རྙེད་པར་དཀའ་འོ་སྒོ་གསུམ་ཆོས་ལ་འབུངས། །ནམ་,འཆི་ཆ་མེད་ཡིན་ནོ་བརྩོན་འགྲུས་ལྕག་གིས་བྲོབས༑ ༑སྐྱེས་མཐའ་འཆི་བར་ངེས་,སོ་རྟག་འཛིན་རི་བོ་ཤིགས། །འདུས་མཐའ་འབྲལ་བར་ངེས་ཀྱིས་ཕྱོགས་འཛིན་སྡེ་,འཁྲུགས་སྤོངས། །བསགས་མཐའ་མཛད་པར་ངེས་སོ་སྦྱིན་པའི་རྒྱགས་ཕྱེ་སྒྲུབས། །མཐོ་མཐའ་དམའ་,བར་ངེས་ཀྱི་དམན་ལ་ཁྱད་གསོད་སྤོངས། །བརྩེགས་མཐའ་འགྱེལ་བར་ངེས་སོ་གནས་
P000010_v001_00710,ཀྱི་ཞེན་པ་ཐོངས། །འགྲོ་ཀུན་ཕ་མ་ཡིན་ནོ་ཕན་འདོགས་སྙོམས་པར་མཛོད། །ལས་,འབྲས་བསླུ་བ་མེད་དོ་འཇུག་ལྡོག་ཚུལ་བཞིན་གྱིས། །རང་དྲིན་རང་ལ་ཆེའོ་,བདེན་བཞིའི་འཇུག་ལྡོག་རེམ། །བཟང་སྤྱོད་ཤུགས་ཀྱི་འགྲོ་ཡི་དམ་པའི་གྲོགས་བསྟེན་,གཅེས། །ནམ་ཡང་བསླུ་རུ་འོང་གི་གཡོན་ཅན་འཁོར་མ་བརྟེན། །རྣམ་ཀུན་འགྱོད་མེད་,ཡིན་ནོ་བརྟག་གཞིག་ཞིབ་མོར་མཛོད། །མི་ཆོས་གཞི་མ་ཡིན་ནོ་ཀུན་དང་,མཐུན་པར་གྱིས། །ལྷ་ཆོས་རྩ་བ་ཡིན་ནོ་ལྷག་པའི་བསམ་པ་ཆོངས། །ཆོས་སྤོང་,སྒྲིབ་པས་གོས་ཀྱི་གྲུབ་མཐའི་ཕྱོགས་འཛིན་དོར། །འཁོར་བ་སྡུག་བསྔལ་ཡིན་ནོ་
P000010_v001_00711,ངེས་འབྱུང་སྐྱོ་བ་སྐྱེད༑ ༑དཀར་ཆོས་སྣང་སྒོ་ཡིན་ནོ་དག་སྣང་ཕྱོགས་མེད་,སྦྱོངས། །ཐར་པའི་ལམ་སྟོན་ལགས་ཀྱི་དགེ་བའི་བཤེས་གཉེན་བསྟེན། །གདམས་ཟབ་བདུད་རྩི་,ལགས་ཀྱི་སྙིང་གི་དབུས་སུ་ཆོངས༑ ༑ནམ་ཡང་བསླུ་བ་མེད་དོ་མཆོག་གསུམ་,སྐྱབས་སུ་བསྟེན། །ཐེག་ཆེན་ལམ་རྩ་ཡིན་ནོ་བྱང་ཆུབ་སེམས་མཆོག་བསྐྱེད། །བློ་སྦྱོང་,སྙིང་པོ་ཡིན་ནོ་སྟོང་ཉིད་སྙིང་རྗེ་སྒོམས། །བྱང་སེམས་འགལ་ཟླ་ལགས་ཀྱི་,ནག་པོའི་ཆོས་བཞི་སྤོངས། །རྒྱལ་སྲས་ལག་ལེན་ཡིན་ནོ་ཕྱིན་དྲུག་ལམ་ལ་,སློབས། །གསང་སྔགས་ལམ་སྲོག་ཡིན་ནོ་དབང་བཞིས་རྒྱུད་སྨིན་བྱོས། །དབང་སྲོག་དམ་ཚིག་
P000010_v001_00712,ལ་ཐུག་སྲོག་བཞིན་བཙའ་བར་རིགས། །གཞན་གནོད་གཞིར་བཅས་སྤོངས་ལ་སོ་ཐར་,སྡོམ་པ་འདུ། །གཞན་ཕན་ཡོངས་སུ་སྒྲུབ་པ་བྱང་སེམས་བསླབ་པ་ཡིན། །སྒོ་གསུམ་,རྡོ་རྗེར་ཤེས་ན་གསང་སྔགས་དམ་ཚིག་ལགས། །བླ་མར་གསོལ་བ་བཏབ་ན་,བྱིན་རླབས་སེམས་ལ་འཇུག །ཡི་དམ་བསྙེན་སྒྲུབ་འབུངས་དང་མཆོག་ཐུན་དངོས་གྲུབ་,འགྲུབ། །མཁའ་འགྲོ་ཆོས་སྐྱོང་མཆོད་ན་ཕྲིན་ལས་ཐོགས་མེད་སྒྲུབ། །སྣང་སྟོང་ལྷ་སྐུར་,ཤར་བ་བུམ་དབང་ལམ་ཁྱེར་ཡིན། །གྲགས་སྟོང་སྔགས་སུ་རྫོགས་པ་གསང་བའི་,དབང་གི་ལམ། །དྲན་རྟོག་བདེ་སྟོང་ཡེ་ཤེས་ཤེར་དབང་དགོངས་པའི་བཅུད། །རིག་གདངས་
P000010_v001_00713,ཟང་ཐལ་སྐྱོང་བ་བཞི་བའི་ཡེ་ཤེས་ལགས། །སྣང་སྟོང་རྟེན་འབྲེལ་སྒོམ་པ་,དབུ་མའི་བདེན་དོན་ཡིན། །ཐ་མལ་ཤེས་པ་སྐྱོང་ལ་ཕྱག་ཆེན་ཉམས་ལེན་,འདུ། །དབྱིངས་རིག་འབྲལ་མེད་སྐྱོང་བ་རྫོགས་ཆེན་ཁྱད་ཆོས་མཆོག །ལྟ་བའི་རྩེ་མོ་,ཡིན་ནོ་བློ་བྲལ་རང་ངོར་ལྟོས། །སྒོམ་པའི་སྙིང་པོ་ཡིན་ནོ་ཅོག་བཞག་,གཏན་སྲིད་ཟུངས། །སྤྱོད་པའི་སྲོག་ཤིང་ལགས་ཀྱི་རང་གྲོལ་ལམ་དུ་ཁྱེར། །འབྲས་བུ་,གཞི་ལ་རྫོགས་ཀྱི་རེ་དོགས་ཆེད་འཛིན་དོར། །བློས་བྱས་འཁྲུལ་པ་ཡིན་གྱི་,གྲུབ་མཐའི་གཟེབ་ནས་དོན། །སྣང་བ་སྒྱུ་མ་ཡིན་གྱི་ཞེན་པའི་ཕྲེང་ཐག་
P000010_v001_00714,ཆོད། །ཉམས་ལ་ངེས་པ་མེད་ཀྱི་གང་ཤར་ཤར་མཁན་ལྟོས། །གེགས་སེལ་སྙིང་པོ་,ཡིན་ནོ་གཟུང་འཛིན་དགག་སྒྲུབ་ཤིགས། །བོགས་འདོན་རྒྱལ་པོ་ཡིན་ནོ་དད་མོས་,སྲོག་མཁར་ཚུགས། །ལྟ་སྤྱོད་ཟུང་འབྲེལ་ཡིན་གྱི་ཚོགས་གཉིས་རྒྱུན་མ་བཅད། །ལམ་ཁྱེར་,གནད་ཀུན་འདུ་ཡི་རྩོལ་མེད་དྲན་པ་བསྟེན། །བྱ་བྱེད་ཟིན་དུས་མེད་པས་,ཅམ་གྱིས་བཞག་ན་བདེ། །སེམས་ལ་ངོམས་དུས་མེད་པས་ཆོག་ཤེས་བརྟེན་ན་,ཕྱུག །འདི་དང་གཏན་དུ་འཚེང་ངོ་ཆོས་བརྒྱད་རླུང་ལ་སྐུར། །ཇི་ལྟར་བྱས་ཀྱང་,སྐྱིད་དོ་ཚེ་འདི་བློ་ཡིས་ཐོངས། །འཕྲལ་དང་ཡུན་དུ་དགེ་འོ་རང་ཐག་
P000010_v001_00715,རང་གིས་ཆོད། །གོང་མའི་རྣམ་ཐར་ཡིན་ནོ་མི་ཚེ་རི་ལ་སྐྱོལ། །ཀུན་གོ་,གཅིག་ཆོད་ཡིན་ནོ་དབྱིངས་རིག་འབྲལ་མེད་སྐྱོངས། །བདག་དང་རྒྱུན་དུ་འགྲོགས་ཀྱང་,བསླབ་བྱ་དེ་ལས་མེད། །སྙིང་གཏམ་ནང་མ་ཡིན་ནོ་བཤད་མགྲོན་རྫོང་དྲུང་,པ། །གདམས་ངག་ཟགས་སུ་མ་འཇུག་ཐུགས་དབུས་བསྟིམ་པར་ཞུ། །དགེ་ཚོགས་འགྲོ་ལ་,བསྔོ་འོ་རྣམ་མཁྱེན་མྱུར་ཐོབ་ཤོག །ཅེས་པའང་ངེས་གསང་སྙིང་པོའི་ལམ་ལ་,མི་འཕྲོག་པའི་དད་པ་བརྟན་པོ་དང་ལྡན་པ་མཚོ་སྣ་རྫོང་དྲུང་,བཤད་མགྲོན་དོན་འགྲུབ་ཕུན་ཚོགས་ལགས་ཀྱི་བཞེད་སྐོང་དུ་མདོ་ཁམས་ཞེ་
P000010_v001_00716,ཆེན་རྒྱལ་ཚབ་སྤྲུལ་མིང་པ་འགྱུར་མེད་པདྨ་རྣམ་རྒྱལ་དཔལ་བཟང་པོས་,མོན་བོད་ས་མཚམས་མཚོ་སྣ་བཤད་མགྲོན་ཁང་དུ་འཕྲལ་མར་བྲིས་པ་,དགེ།༄༅། །བླ་མ་རྣམས་ལ་ཕྱག་འཚལ་ལོ། །ཐུབ་དབང་བསྟན་པའི་རྩ་བ་མཆོག །ཆོས་འདུལ་,ཡིད་བཞིན་རིན་པོ་ཆེ། །ངེས་འབྱུང་མཚོ་ལས་འཁྲུངས་པར་སྣང༌། །ཆོས་མགོ་མཐའ་,རུ་ཕྱིན་མི་ཕྱིན། །ངེས་འབྱུང་གཅིག་པུའི་ཐོག་ན་གདའ། །ངེས་འབྱུང་སྒོམས་ཤིག་སྐལ་,བཟང་གྲོགས༑ ༑ཐེག་པ་ཆེན་པོའི་ལམ་གྱི་བཅུད། །བྱང་ཆུབ་སེམས་མཆོག་དཔག་བསམ་དབང༌,། །ཕན་སེམས་གཞི་ལས་འཁྲུངས་པར་སྣང༌། །བྱང་ཆུབ་ལམ་དུ་འགྲོ་མི་འགྲོ། །གཞན་
P000010_v001_00717,ཕན་ཁོ་ནའི་ཐོག་ན་གདའ། །ཕན་སེམས་ཆོངས་ཤིག་སྐལ་བཟང་གྲོགས། །དབང་རྣོན་སྐལ་,བ་མཆོག་གི་ཡུལ། །གསང་སྔགས་འབྲས་བུའི་སྨིན་བྱེད་དབང༌། །དག་སྣང་མཁའ་ལ་,འཆར་བར་སྣང༌། །དམ་ཚིག་རྣམ་པར་དག་མི་དག །ཁྱེར་སོ་གསུམ་གྱི་ཐོག་,ན་གདའ། །དག་སྣང་སྦྱོངས་ཤིག་སྐལ་བཟང་གྲོགས། །དམ་པ་རྣམས་ཀྱིས་བསྔགས་འོས་པའི། །ཐོས་,བསམ་སྒོམ་པའི་ཤེས་རབ་མཆོག །བརྩོན་འགྲུས་མཐུ་ལས་བྱུང་བ་སྣང༌། །བསླབ་སྦྱང་,མཐའ་རུ་ཕྱིན་མི་ཕྱིན། །བརྩོན་འགྲུས་ཁོ་ནའི་ཐོག་ཏུ་གདའ། །བརྩོན་པ་སྐྱེད་ཅིག་,སྐལ་བཟང་གྲོགས། །སྔགས་ལམ་གྲུབ་པ་ཀུན་གྱི་ནོར། །དོན་གཉིས་འདོད་དགུར་བསྒྱུར་བ་
P000010_v001_00718,དེ། །གཅིག་པུར་སྒྲུབ་ལས་བྱུང་བར་སྣང༌། །གྲུབ་གཉིས་གཏེར་ཁ་འབྱེད་མི་འབྱེད། །སྒོམ་,སྲན་ཆེ་ཆུང་ཐོག་ན་གདའ། །སྒོམ་སྲན་བསྐྱེད་ཅིག་སྐལ་བཟང་གྲོགས། །འོད་གསལ་ཐེག་,པ་མཆོག་གི་རྩེ། །རྟོགས་པ་དོན་བརྒྱུད་ཡེ་ཤེས་དེ། །བྱིན་རླབས་སྟོབས་ལས་བྱུང་,བར་སྣང༌། །རྒྱུད་ལ་བྱིན་རླབས་ཞུགས་མི་ཞུགས། །དད་མོས་ཆེ་ཆུང་ཐོག་ན་,གདའ། །དད་གུས་བསྐྱེད་ཅིག་སྐལ་བཟང་གྲོགས། །ཆོས་ཀུན་རྩ་བ་རང་གི་སེམས། །འོད་གསལ་,བསམ་མི་ཁྱབ་པའི་གདངས། །རང་བབས་བཞག་ན་འཆར་གྱིན་སྣང༌། །སྣང་སེམས་འཛིན་,པ་དག་མི་དག །ཀ་དག་གྲོལ་སའི་ཐོག་ན་གདའ། །བློ་བྲལ་སྐྱོངས་ཤིག་སྐལ་
P000010_v001_00719,བཟང་གྲོགས། །རོ་སྙོམས་སྐོར་དྲུག་ལ་སོགས་པའི༑ ༑ལམ་ཁྱེར་གདམས་པའི་ཟབ་ཁྱད་ཀུན། །དྲན་,ཤེས་མཐུ་ཡིས་ཐོན་པར་སྣང༌། །ཐུན་མཚམས་དགེ་རྒྱུན་འཕེལ་མི་འཕེལ། །དྲན་ཤེས་,གཅིག་པུའི་ཐོག་ན་གདའ། །ཤེས་བཞིན་བརྟེན་ཅིག་སྐལ་བཟང་གྲོགས། །མདོར་ན་ཆོས་ཀུན་,རྩ་བ་ནི། །རང་སེམས་འདུལ་ཐབས་ཁོ་ནར་བརྟེན། །རང་རྒྱུད་ཆོས་ཀྱིས་ཐུལ་འདུག་,ན། །རྟགས་དང་ཆོ་ག་ཅིར་གནས་ཀྱང༌། །ངེས་པར་ཡང་དག་ལམ་དུ་འགྲོ། །འདི་,ཡང་གནད་ཀྱི་གདམས་པ་ཡིན། །ཐུགས་ལ་ཆོངས་ཤིག་སྐལ་བཟང་གྲོགས། །དེ་སྐད་མདོ་,མེད་སྙོམ་ལས་མཁན། །འགྱུར་མེད་པདྨ་རྣམ་རྒྱལ་གྱིས༑ ༑སྐལ་བཟང་དགྱེས་པའི་གསོས་སུ་
P000010_v001_00720,བྲིས། །འགྲོ་བློ་དགེ་ལ་གཞོལ་གྱུར་ཅིག །༄༅། །བླ་མ་རྣམས་ལ་ཕྱག་འཚལ་ལོ། །ལེགས་པར་,ཉོན་དང་བཞིན་བཟང་པོ། །ཞལ་གདམས་སྙད་པའི་ཡིག་ཕྲེང་འགའ། །མགུལ་བར་བཅངས་པས་,ཅི་ལ་ཕན། །དོན་མེད་ཁྱི་རྐེ་རྡོ་བཏགས་འདྲ། །སྣག་ཤོག་དྲོན་པའི་རྒྱུ་རུ་,ཟད། །འོན་ཀྱང་ནན་ཏན་ཆེ་བའི་ངོར། །གང་དྲན་འཆལ་གཏམ་ཚིག་འདི་བརྗོད། །རང་རྒྱུད་,ཆོས་དང་འགལ་བའི་གཏམ། །ནེ་ཙོའི་འདོན་པ་འདྲ་བ་ཡིས། །གཞན་རྒྱུད་ཆོས་ལ་,བསྐུལ་བསྐུལ་ལོ། །འདིས་ཀྱང་ཡོང་ཡོང་མི་འདྲའོ། །བསམ་སྦྱོར་སྡིག་པའི་ཕྱོགས་སུ་འཇུག །རྣམ་,དཀར་ལས་ལ་ཡི་ག་འགགས། །འདི་ཕྱིའི་བདེ་སྐྱིད་འདོད་འདོད་ལོ། །འདིས་ཀྱང་ཡོང་
P000010_v001_00721,༴ །ཞེ་ལ་རྒྱ་བོད་ནོར་སྣ་བརྣག །ལག་ལེན་གསོད་རྐུ་འཕྲོག་ལ་བརྩོན། །གནས་བསྐོར་,གྲྭ་ས་འགྲིམ་འགྲིམ་ལོ། །འདིས་ཀྱང་ཡོང་༴ །ཕར་གཅིག་སྟེར་ན་ཚུར་གཉིས་རེ། །རང་,བས་གཞན་དག་གྲགས་ཀྱིས་དོགས། །མཆོད་སྦྱིན་མང་འགྱེད་བྱས་བྱས་སོ། །འདིས་ཀྱང་ཡོང་,༴ །བསམ་པ་ཚེ་འདིའི་ཕྱོགས་སུ་བཏང༌། །ལག་ལེན་འཁོར་བའི་ལས་ལ་བརྩོན། །ཚེ་,གཅིག་སངས་རྒྱས་འདོད་འདོད་ལོ། །འདིས་ཀྱང་ཡོང་༴ །ཉིན་པར་རྣམ་གཡེང་ལས་ལ་,བྲེལ། །མཚན་མོ་གཏི་མུག་གཉིད་ལ་ཞེན། །ཐོས་བསམ་མཐར་ཕྱིན་འདོད་འདོད་ལོ། །འདིས་ཀྱང་,ཡོང་༴ །བློ་གཏད་འདིར་སྣང་དཔོན་ལ་དྲིལ། །མཆོད་པ་འདྲེ་ཡི་ཕྱོགས་སུ་འབུལ། །དཀོན་
P000010_v001_00722,མཆོག་ཐུགས་རྗེས་སྐྱོབ་སྐྱོབ་ལོ། །འདིས་ཀྱང་ཡོང་༴ ༑སྲེད་ཞེན་འཁོར་བའི་ཕྱོགས་སུ་,འཆེལ། །སྒྲུབ་པ་ཆོས་བརྒྱད་འབའ་ཞིག་སྒྲུབ། །ཚུལ་ཁྲིམས་རྣམ་པར་དག་དག་ལོ། །འདིས་ཀྱང་,ཡོང་༴ །ཞེ་ལ་རང་དོན་འབའ་ཞིག་བརྣག །སྤྱོད་པ་བདག་རྒྱལ་གཞན་ཕམ་བརྩོན། །བྱང་,ཆུབ་སེམས་གཉིས་སྒོམ་སྒོམ་ལོ། །འདིས་ཀྱང་ཡོང་༴ །སྣོད་བཅུད་ཨ་འཐས་ཞེན་པས་,བཅིངས། །དུག་ལྔ་རང་མཚན་པ་ལ་སྤྱོད། །གསང་སྔགས་དམ་ཚིག་གཙང་གཙང་ལོ། །འདིས་ཀྱང་,ཡོང་༴ །རི་ཁྲོད་དབེན་པར་ལྐོག་ཉལ་བྱས༑ ༑སེམས་ཀྱིས་རྒྱ་བོད་ཚོང་དུས་འགྲིམ། །སྨྲ་,བཅད་འདག་སྦྱར་བྱས་བྱས་ལོ། །འདིས་ཀྱང་ཡོང་༴ །ལེགས་ན་མགུ་ཞིང་ཉེས་ན་
P000010_v001_00723,འཁང༌། །ངོས་ནས་བསྟོད་ཅིང་ལྐོག་ནས་སྨོད། །རྒྱུད་ལ་བྱིན་རླབས་ཞུགས་ཞུགས་ལོ། །འདིས་,ཀྱང་ཡོང་༴ །ལྷག་མཐོང་གསལ་བའི་གདེང་དང་བྲལ། །ཞི་གནས་ཉམས་ཀྱི་རོ་ལ་,ཞེན། །སྒོམ་མེད་ཆོས་སྐུ་རྟོགས་རྟོགས་ལོ། །འདིས་ཀྱང་ཡོང་༴ །ཀོ་ལོང་གདུག་རྩུབ་བཙན་,པས་ཆེ། །འདྲེ་འཛིན་རྣམ་རྟོག་གཞན་བས་རགས། །སྤྱོད་ཡུལ་རོ་སྙོམས་བྱས་བྱས་ལོ། །འདིས་,ཀྱང་ཡོང་ཡོང་མི་འདྲའོ། །གྲོགས་ཁྱོད་ཆོས་ཤིག་བྱེད་འདོད་ན། །སྲིད་པ་འདི་ལ་,སྐྱོ་བ་སྐྱེད། །མི་རྟག་དྲན་པའི་ལྕག་གིས་བསྐུལ། །ལས་འབྲས་བླང་དོར་ཚུལ་བཞིན་,བྱོས། །བློ་གཏད་ཀོན་མཆོག་གསུམ་ལ་ཞུས། །འགྲོ་དོན་སེམས་བསྐྱེད་ལྡན་པར་གྱིས། །སྡོམ་དང་
P000010_v001_00724,དམ་ཚིག་གཙང་མ་སྲུངས། །ཐོས་བསམ་སྒོམ་གསུམ་བསྙེན་སྒྲུབ་དང༌། །བསྐྱེད་རྫོགས་བཟླས་,བརྗོད་ལ་སོགས་པ། །རང་གི་བློ་དང་བསྟུན་ཏེ་སྤྱད༑ ༑དེ་ཡང་སྦྱོར་དངོས་རྗེས་,གསུམ་གྱིས། །ཐེག་ཆེན་ལམ་དུ་འགྲོ་ངེས་མཛོད། །དེ་སྐད་མདོ་མེད་སྙོམ་ལས་མཁན། །འགྱུར་,མེད་པདྨ་རྣམ་རྒྱལ་གྱིས། །ལྷོ་སྟོད་ནང་ཆེན་སྒར་དུ་བྲིས༑ ༑ཁྱེད་བློ་དགེ་ལ་,བཞོལ་གྱུར་ཅིག །༄༅། །ཐོས་བསམ་སྒོམ་ལས་འཕྲོས་པའི་གཏམ་ཉུང་ངུ༌།ན་མོ་གུ་,རུ། དཔལ་ལྡན་ཡོན་ཏན་ཕན་བདེའི་སྤྲིན་ཚོགས་ཅན། །སྙན་པའི་འབྲུག་སྒྲས་ཕྱོགས་ཀྱི་,མཐར་ཁྱབ་བཞིན། །ཞི་བསིལ་ཆོས་ཆར་འགྲོ་ལ་འབེབས་མཛད་པའི༑ ༑མཚུངས་མེད་བླ་མའི་
P000010_v001_00725,ཞབས་ལ་ཕྱག་འཚལ་ལོ། །དཔག་མེད་ཡོན་ཏན་འོད་སྟོང་དྲྭ་བ་ཡིས། །ཉེས་པའི་,མུན་སེལ་ཐར་གྲོལ་པདྨོའི་ཚལ། །ཅིག་ཅར་བཞད་མཛད་ཐུབ་གསུང་ཉིན་མོར་བྱེད། །འགྲོ་,བསོད་དགེ་བའི་མཁའ་ལ་དེང་འདིར་ཤར། །མཁན་སློབ་ཆོས་གསུམ་ཐུགས་བསྐྱེད་སྐྱ་,རེངས་ཀྱིས། །ཐུབ་བསྟན་ཉིན་བྱེད་དྲངས་པའི་དགེ་མཚན་གཟིས། །བཤད་སྒྲུབ་འདབ་སྟོང་གཡོ་,བའི་འཛུམ་དཀར་ལ། །སྐལ་བཟང་རྐང་དྲུག་ཚོགས་རྣམས་དགའ་བས་རྩེན། །དེ་སླད་རྣམ་,དག་དལ་རྟེན་ཨུཏྤ་ལ། །རྨད་བྱུང་འབྱོར་བཅུའི་ཀེ་སར་ཆེས་མཐོ་ཞིང༌༑ ༑མཁན་,སློབ་ཐུགས་རྗེའི་འོད་སྟོང་འཇུག་པའི་སྐབས། །རྣམ་གསུམ་ཤེས་རབ་སྦྲང་རྩིའི་ཕྱུག་
P000010_v001_00726,པར་མཛོད། །ཚུལ་ཁྲིམས་རྣམ་པར་དག་པའི་ཞིང་ས་ལ། །ལེགས་ཚོགས་ཡོན་ཏན་མྱུ་,གུ་ཀུན་འཁྲུངས་ཤིང༌། །ཐར་གྲོལ་འབྲས་བཟང་མཆོག་ཀྱང་སྨིན་ངེས་པས། །ཐོག་མར་,ཚུལ་ཁྲིམས་ཕུང་པོ་དག་པར་མཛོད། །རྒྱ་ཆེན་མཁྱེན་པའི་ཆ་ཤས་ཡོངས་སུ་,རྫོགས། །བརྩེ་ཆེན་ཐུགས་རྗེའི་འོད་དཀར་ཕྱོགས་བཅུར་འགྱེད། །རླབས་ཆེན་ཕྲིན་ལས་གདུལ་འགྲོ་,ཀུ་མུཏ་གཉེན། །དྲིན་ཆེན་ཡིད་བཞིན་རྒྱན་གྱུར་གཙུག་ན་བསྙེན། །མང་ཐོས་རྒྱ་མཚོའི་,ཕ་མཐར་མ་བརྒལ་ན། །བསམ་དང་སྒོམ་པའི་རིན་ཆེན་མི་ཐོབ་པས། །སྲིད་པའི་,གནས་སུ་དབུལ་བ་རྒྱུན་མི་ཆད། །དེ་སླད་ཐོག་མར་ཐོས་པའི་ཤེས་རབ་
P000010_v001_00727,ཚོལ། །འབྲི་ཀློག་གཉིས་ནི་ཡོན་ཏན་ཀུན་གྱི་གཞི། །སྒྲ་ཚད་བཟོ་གསོ་ཚར་གཅོད་,རྗེས་འཛིན་ཆེད། །རང་རྒྱུད་གྲོལ་ཕྱིར་སྡེ་སྣོད་རྒྱུད་སྡེའི་ཚུལ། །ཕྱོགས་རེར་མ་ལུས་,ཐོས་པའི་ནོར་སྣ་ཚོལ། །དེ་དག་ལས་ཀྱང་གཙོ་བོ་མདོ་སྔགས་གཞུང༌། །རྒྱུད་,དང་ལུང་དང་གྲུབ་པའི་མན་ངག་བཅུད། །ཡང་དག་རྟོན་པ་བཞི་ཡིས་ལེགས་,མྱོང་ནས། །འཆད་རྩོད་རྩོམ་པའི་བྱ་བ་ལྷུར་ལེན་མཛོད། །ཇི་ལྟར་ཆུ་ཡི་ཐིགས་,པ་ཕྲ་མོས་ཀྱང༌། །སྣོད་ཆེན་རི་ཙམ་རིམ་གྱིས་འགེང་བར་བྱེད། །དེ་བས་,ཐོས་པ་ཉུང་ངུ་ནས་བསགས་ན། །རིང་པོར་མི་ཐོགས་ཡོན་ཏན་མཛོད་དུ་
P000010_v001_00728,འགྱུར། །དེ་ཡང་གནད་དུ་འགྲོ་བ་ཤིན་ཏུ་གཅེས། །གནད་དུ་མ་སོང་མ་རྟོག་,ལོག་རྟོག་དང༌། །ཕྱོགས་རྟོགས་སྤྲོས་པའི་དྲྭ་བས་མིག་སྒྲིབ་ནས། །ཆོས་སྤངས་ངན་,འགྲོའི་གཡང་ལ་འཕྱན་པ་རྣམས། །རང་གི་རང་བསླུས་དམྱལ་བ་སྒྲུབ་པར་ཟད། །བསྒྲུབ་,བརྒྱུད་ཤིང་རྟ་ཆེ་བརྒྱད་གྲུབ་མཐའི་སྲོལ། །མཐར་ཐུག་དགོངས་བཞེད་གཅིག་ཏུ་འབབས་,པའི་ཚུལ། །ལེགས་པར་ཤེས་ནས་དག་པའི་བློ་མིག་མཆོག །ཡངས་པོར་བསྐྱོད་ཚེ་གནད་,དུ་སོང་བ་སྟེ། །ཐོས་པས་རང་རྒྱུད་གྲོལ་བ་ཞེས་བྱ་ཞིང༌། །ཐོས་རྟགས་,ང་རྒྱལ་ཞི་བ་དེ་ག་ལགས། །འདིར་སྣང་ཆོས་བརྒྱད་ཞེན་པའི་སྦྲུལ་གདུག་
P000010_v001_00729,ཆེ། །ང་རྒྱལ་མགོ་འཕང་བསྟོད་པའི་དུག་རླངས་ཀྱིས། །ཐར་པའི་སྲོག་ལ་རྒོལ་བའི་,ཉེན་ཆེ་བས། །བསམ་བྱུང་བདུད་རྩིས་རང་རྒྱུད་དུལ་བ་གནད། །དལ་འབྱོར་རྙེད་དཀའ་,ནམ་འཆི་ཆ་མེད་དང༌། །ལས་འབྲས་མི་བསླུ་འཁོར་བའི་སྡུག་བསྔལ་རྣམས། །གོ་,ཡུལ་ཐོས་ལོ་ཙམ་དུ་མ་བཞག་པར། །ཐབས་ཚུལ་དུ་མས་རྒྱུད་ལ་གོམས་,པར་བྱ། །དད་པའི་ས་བོན་རྣམ་དག་མ་བཏབ་པར། །དཀར་པོའི་རིགས་ཀྱི་སྙེ་,མ་འཁྲུང་མིན་པས། །ཐོག་མར་དང་འདོད་ཡིད་ཆེས་མི་ལྡོག་པའི། །དད་པ་བརྟན་,པོས་རང་རྒྱུད་འདུལ་བར་གཅེས། །སྙིང་རྗེའི་བརླན་དང་བྲལ་བའི་བྱིན་ཟའི་གཞིར། །རྣམ་
P000010_v001_00730,མཁྱེན་གསེར་གྱི་པདྨ་འཁྲུངས་མི་སྲིད༌། །དེ་སླད་མར་ཤེས་དྲིན་དྲན་དྲིན་,གཟོ་བའི། །བྱམས་སོགས་ཚད་མེད་བཞི་ལ་བློ་སྦྱོང་མཛོད། །ཐོས་པས་ཆོས་ཀྱིས་ཉམས་,ལེན་གནད་ཤེས་ཤིང༌། །བསམ་བྱུང་མཐུ་ཡིས་ཚེ་འདིའི་ཞེན་པ་ཆོད། །ངེས་འབྱུང་,དད་དང་མོས་གུས་བྱང་ཆུབ་སེམས། །བཅོས་མིན་རྒྱུད་ལ་སྐྱེས་ནས་སྒོམ་ལ་,ཞུགས༑ ༑ཆུ་བོ་ཐོས་དང་སྨན་ཡིག་བཀླག་ཙམ་གྱིས། །སྐོམ་དང་ནད་ཀྱི་ཟུག་རྔུ་,མི་སེལ་བཞིན༑ ༑ཐོས་པ་ཙམ་གྱིས་ཉོན་མོངས་གྲོལ་མི་ནུས། །དེ་སླད་ཐོས་དོན་,རྩེ་གཅིག་སྒོམ་པ་གནད༑ ༑རྒྱལ་བས་ལེགས་བསྔགས་དགྲ་མེད་ཞི་བའི་གནས། །དམ་པས་
P000010_v001_00731,བྱིན་རླབས་ཉམས་དགའ་དབེན་པའི་རི། །སྐལ་བཟང་སྐྱེས་བུའི་ཉམས་ལེན་འཕེལ་བ་,རུ། །རྣམ་གཡེང་སྤྲོས་པ་བཅད་ནས་སྒོམ་ལ་དྲིལ། །དད་བརྩོན་མོས་པ་བརྟན་པོའི་,གང་ཟག་གིས། །དངོས་གཞི་ཤེར་ཏིང་ཆོ་ག་ཕུན་ཚོགས་པས། །བསྙེན་སྒྲུབ་ཡན་ལག་,བཞི་ལ་འབད་བརྩོན་ན། །རིག་འཛིན་རྣམ་བཞིའི་འབྲས་བཟང་མྱོང་བར་ངེས། །སྒྱུ་ལུས་,ལྷ་སྐུར་སྦྱོང་བྱེད་བསྐྱེད་པའི་རིམ། །ལས་རླུང་རྒྱུ་བ་དག་བྱེད་རླུང་སྔགས་,བཟླས། །དྲན་རྟོག་འོད་གསལ་སྦྱོང་བ་རྫོགས་རིམ་བཅུད༑ ༑རྡོ་རྗེ་གསུམ་གྱི་ཉམས་བཞེས་,གཡེལ་མེད་མཛོད། །དེ་ཡང་རང་རྒྱུད་ཉོན་མོངས་ཆེར་བསྐྱེད་བའི། །སྒོམ་སྒོམ་བཟླས་བཟླས་
P000010_v001_00732,བྱས་ཡུས་མི་འདྲེན་པར། །བསྐྱེད་བཟླས་རྫོགས་གསུམ་ཞི་ལྷག་རོ་སྙོམ་སོགས། །རང་བློར་,བསྟུན་ནས་གནད་དུ་གང་འགྲོ་གཅེས། །རང་རྒྱུད་ཉོན་མོངས་ཟུག་རྔུ་གཞིལ་ནུས་,ན། །སྒོམ་པ་གནད་དུ་སོང་བ་ཞེས་བྱ་སྟེ། །གདམས་ངག་སྨན་མཆོག་ཐོབ་པའི་,དགོས་པའང་དེ། །སྒོམ་རྟགས་ཉོན་མོངས་མེད་ཅེས་མཁས་རྣམས་བཞེད༑ ༑གཉིས་འཛིན་བློ་ཡིས་,གཞན་དུ་བྱས་པ་ཡི། །ཨ་འཐས་མཚན་མའི་ཞལ་མཐོང་མེད་ཀྱང་བཟོད། །གཉུག་མའི་,རང་ཞལ་མཇལ་ན་དེ་ཀ་ཡིན། །ཉམས་སྣང་རྫུན་གྱི་རི་བོར་མ་ཞེན་,པར། །རང་རྒྱུད་ཆོས་དང་འདྲེས་པའི་ཉམས་ལེན་ཞུ། །དེ་ལྟར་ཐོས་བསམ་སྒོམ་ལས་
P000010_v001_00733,འཕྲོས་པའི་གཏམ། །ཉུང་ངུ་འདི་ཡང་མོས་ལྡན་འགྱུར་སྐལ་ངོར། །བཙུན་ཆུང་བདྨ་བི་,ཛས་བྲིས་པའི་དགེས། །རང་རྒྱུད་གྱོང་པོ་ཆོས་ཀྱིས་ཐུལ་བར་ཤོག །༄༅། །བླ་མ་རྣམས་,ལ་ཕྱག་འཚལ་ལོ། །རྒྱལ་བ་ཐབས་ལ་མཁས་པ་ཡི། །ཆོས་ཕུང་བརྒྱད་ཁྲི་བཞི་,སྟོང་བསྟན། །འཕགས་བོད་མཁས་པའི་ཚོགས་ཀྱིས་བཀྲལ། །ཀུན་ཀྱང་བདག་འཛིན་འདུལ་ཐབས་ཏེ། །གདམས་,ངག་མིན་པ་གཞན་ཡོད་མིན། །དེ་དོན་ཉམས་སུ་བླངས་བའི་མཐུས། །སྔོན་བྱོན་མཁས་,གྲུབ་བགྲང་ཡས་བྱུང༌། །དེང་སང་དུས་ཀྱི་ཐ་མ་འདིར། །ཆོས་དང་གདམས་ངག་,བཞུགས་མོད་ཀྱང༌། །ཚུལ་བཞིན་ཉམས་སུ་ལེན་མཁན་དཀོན། །དེ་ཡིས་གྲུབ་ཐོབ་ལྟ་
P000010_v001_00734,ཅི་སྨོས། །ལམ་སྣ་ཟིན་ཙམ་དཀོན་པར་སྣང༌། །གྲོགས་ཁྱེད་ཆོས་ཤིག་བྱེད་བཞེད་,ན། །རན་པ་ལས་ཀྱང་འཕྱིས་པ་ཙམ། །མི་ངོ་འཛིན་པའི་དུས་མ་ཡིན། །རང་ཐག་,གཅོད་བའི་དུས་སུ་གདའ། །གཉེན་འཁོར་སྐྱོང་བའི་དུས་མ་ཡིན། །རང་སེམས་སྲུང་བའི་,དུས་སུ་གདའ། །དགྲ་བོ་འདུལ་བའི་དུས་མ་ཡིན། །ཉོན་མོངས་འདུལ་བའི་དུས་སུ་,གདའ༑ ༑ནོར་རྫས་སྤེལ་བའི་དུས་མ་ཡིན། །དགེ་བ་སྤེལ་བའི་དུས་སུ་གདའ། །འཕྱོར་ཆས་,སྒྲུབ་བའི་དུས་མ་ཡིན། །ཐར་པ་སྒྲུབ་བའི་དུས་སུ་གདའ། །གྲོང་ཆོག་ཉུལ་བའི་,དུས་མ་ཡིན། །འཆི་ཆོས་སྒྲུབ་བའི་དུས་སུ་གདའ། །ཁ་བཤད་གཏོང་བའི་དུས་མ་
P000010_v001_00735,ཡིན། །ལག་ལེན་བརྩོན་པའི་དུས་སུ་གདའ། །ཚིག་མཐའ་དེད་པའི་དུས་མ་ཡིན། །དོན་གནད་,ཚོལ་བའི་དུས་སུ་གདའ། །ངོ་སོ་འདོན་པའི་དུས་མ་ཡིན། །གཅིག་པུར་སྒོམ་པའི་,དུས་སུ་གདའ། །རང་སེམས་ཐུལ་ན་དེ་ཀ་ཡིན། །དང་པོ་ངེས་འབྱུང་བློ་ཡིས་,ཐུལ། །བར་དུ་བྱང་ཆུབ་སེམས་ཀྱིས་ཐུལ། །ཐ་མ་བསྐྱེད་རྫོགས་ལམ་གྱིས་ཐུལ། །རང་རྒྱུད་,ཆོས་དང་ཅི་འདྲེས་མཛོད། །གཞན་ཕན་བསམ་སྦྱོར་མི་དམན་འཚལ། །དེ་སྐད་པདྨ་བི་,ཛ་ཡིས། །རྐེ་རྒྱུད་སྨན་མདའི་སྒར་དུ་བྲིས། །གཡུང་དྲུང་དགྱེས་པའི་དགའ་སྟོན་མཛོད། །དོན་,གཉིས་བསམ་པ་ཀུན་འགྲུབ་ཤོག༑༄༅། །འབྲོང་བ་རྡོར་ཤུལ་སྟོད་མའི་དཔོན་པོའི་བཞེད་
P000010_v001_00736,སྐོང་དུ།ཨོཾ་སྭསྟི། ཆོས་དབྱིངས་མཁའ་ལ་མཁྱེན་བརྩེའི་ཆུ་འཛིན་འཁྲིགས། །ཐུགས་རྗེའི་ཆར་གྱིས་,རྣམ་གྲོལ་མྱུ་གུའི་ཚོགས། །སྐྱེད་མཛད་དྲིན་ཆེན་བླ་མར་ཕྱག་བྱས་ནས། །ཁྱེད་གསུང་,མི་ལྡོག་བསླབ་བྱ་མདོ་ཙམ་བྲི། །ངོ་བོ་རྒྱུ་རྐྱེན་དཔེ་གྲངས་གང་བསམས་,ཀྱང༌། །ཤིན་ཏུ་རྙེད་དཀའ་ཡིད་བཞིན་ནོར་འདྲའི་རྟེན། །སྔོན་བསགས་བཟང་པོས་ལན་,གཅིག་ཐོབ་དུས་འདིར། །ཆོས་མིན་བྱ་བས་རང་མགོ་མི་བསྐོར་འཚལ། །ཕྱི་སྣོད་འཇིག་,རྟེན་དུས་བཞིའི་འགྱུར་ལྡོག་ངོམ། །ནང་བཅུད་འགྲོ་ཀུན་སྐྱེ་རྒ་ན་འཆིའི་གཙེས། །གསང་,བ་ཕུང་ལྔའི་ཚོགས་པ་རྒུད་ཅིང་རྙིང༌། །ཚུལ་འདིར་དགོངས་ལ་ངེས་འབྱུང་
P000010_v001_00737,བློ་སྣ་སྟུངས། །མ་རིག་གཟུང་འཛིན་ལྕགས་སྒྲོག་དམ་པོ་ཡིས། །ཐོག་མེད་དུས་ནས་,སྲིད་པའི་བཙོན་རར་བཅིངས། །སྡུག་བསྔལ་འགྱུར་དང་འདུ་བྱེད་ཆད་པས་མནར། །ད་དུང་,ཐར་པའི་སྐབས་མེད་སྐྱོ་བ་སྐྱེད། །དཔེར་ན་ས་བོན་མངར་ཁ་གང་བཏབ་,པར། །འབྲས་བུ་མི་འཁྱོལ་དེ་དེར་སྨིན་པ་བཞིན། །ནམ་ཡང་མི་བསླུ་རྒྱུ་འབྲས་,ཟབ་མོའི་ཚུལ། །རྒྱལ་བ་བདེན་པར་སྨྲ་བའི་གསུང་མཛོད་ལགས། །ཀུན་སློང་ཆགས་སྡང་,རྨོངས་པས་མ་བསླད་པར། །འདིར་ཡང་བདེ་ལ་ཕྱི་མར་ཕན་པ་ཡི། །ལས་ཀྱི་,ལམ་དེ་འབད་པས་སྒྲུབ་བྱ་ཞིང༌། །དེ་ལས་ལྡོག་རྣམས་དུག་བཞིན་སྤོང་
P000010_v001_00738,འཚལ་ལོ། །བྱམས་དང་སྙིང་རྗེས་འབངས་འཁོར་བུ་བཞིན་སྐྱོངས། །མ་བརྟགས་སྤྱོད་སྤོངས་དམ་,པའི་ཚུལ་ལ་གནས། །དགེ་བཅུའི་ཁྲིམས་སྲོལ་ཉེ་འཁོན་མེད་པར་ལྕི། །བཟང་པོའི་ངོ་,བསྟོད་ངན་པ་སྨ་འབེབས་འཚལ། །གཙུག་ལག་ཀུན་སྦྱངས་དགེ་བའི་གྲོགས་དང་འགྲོགས། །དྲང་,པོའི་ཁར་ཉན་གཡོན་ཅན་ཁར་མི་རྒྱུག །ཀུན་ལ་ཕན་འདོགས་འཁོན་འཛིན་འགྲས་,མི་ཚོལ། །འབངས་འཁོར་འདུན་མ་དགེ་བའི་ལམ་ལ་དྲངས། །སྲིད་པའི་གཅོང་ནད་གཞིལ་,བྱེད་ལེགས་གསུངས་ཆབ། །གངས་ལྗོངས་དད་བསོད་ཡོལ་གོར་བསྐྱིལ་བ་ལས། །གསར་རྙིང་གྲུབ་,མཐའི་དབྱེ་བ་མང་ཙམ་བྱུང༌། །ཀུན་ལ་དག་སྣང་བསྐྱེད་པ་གནད་དུ་
P000010_v001_00739,ཆེ། །སྲིད་དང་ཞི་བའི་འཇིགས་པ་ཀུན་སྐྱོབ་པའི། །བླ་མ་སངས་རྒྱས་ཆོས་དང་,དགེ་འདུན་སྡེར། །ཁྱེད་ཤེས་དད་པས་སྐྱབས་སུ་འགྲོ་བ་འདི། །ནང་པ་སངས་རྒྱས་,པ་ལ་མེད་ཐབས་མེད། །འགྲོ་རྣམས་སྲིད་པའི་མཚོ་ལས་བསྒྲལ་བྱའི་ཕྱིར། །རྣམ་མཁྱེན་,སངས་རྒྱས་ཐོབ་འདོད་བྱང་ཆུབ་སེམས། །རྒྱུ་དང་འབྲས་བུར་དམ་བཅའ་སྨོན་འཇུག་,ཚུལ། །ཐེག་ཆེན་ལམ་རྩ་ཡིན་པས་བསྐྱེད་འཚལ་ལོ། །བསླབ་བྱ་མང་ཡང་བསྡུ་ན་,རྣམ་པ་གསུམ། །སྲོག་ལ་བབས་ཀྱང་སྨོན་སེམས་མི་འདོར་ཞིང༌། །གཞན་གནོད་གཞི་,དང་བཅས་པ་སྤོང་བ་དང༌། །གཞན་ཕན་ཡོངས་སུ་སྒྲུབ་ལ་འདུ་བ་
P000010_v001_00740,ལགས། །ཐོག་མ་མེད་ནས་སྲིད་པར་འཆིང་བའི་རྒྱུ། །ལས་དང་ཉོན་མོངས་སྒྲིབ་གཉིས་,དྲི་མའི་དཔུང༌། །སྦྱོང་བྱེད་རྡོ་རྗེ་སེམས་དཔའི་སྒོམ་བཟླས་ཟབ། །དེ་ཡང་སྟོབས་,བཞིའི་དམིགས་གནད་ཚང་བ་གཅེས། །ཚོགས་བསགས་སྙིང་པོ་མཎྜལ་འབུལ་བ་སྟེ། །དེ་ཡང་,རྒྱུ་ཚོགས་བཀོད་པ་ཁྱད་འཕགས་པས། །སྒོ་གསུམ་གཅིག་དྲིལ་ཅི་འབྱོར་མཆོད་ཚོགས་,སྤུངས། །ཞེན་འཛིན་མེད་པས་དཀོན་མཆོག་གསུམ་ལ་འབུལ། །བྱིན་རླབས་འཇུག་བྱེད་བླ་མའི་,རྣལ་འབྱོར་སྒོམས། །བླ་མ་སངས་རྒྱས་དངོས་མཐོང་མོས་གུས་ཀྱིས། །ཁྱེད་ཤེས་དད་པས་,གསོལ་བཏབ་དབང་བླངས་ནས། །ཐུགས་ཡིད་དབྱེར་མེད་བསྲེས་ལ་མཉམ་བཞག་གཅེས། །བོད་ཀྱི་
P000010_v001_00741,ལྷ་སྐལ་ཕྱག་ན་པདྨོ་ཡིན། །སྙིང་པོ་ཡི་གེ་དྲུག་མ་ལས་ཟབ་མེད། །སྒོ་,གསུམ་རྡོ་རྗེ་གསུམ་དུ་གསལ་ཐོབ་ལ། །བཟླས་པ་ཆུ་བོའི་རྒྱུན་བཞིན་བརྩོན་,པར་མཛོད། །གངས་ལྗོངས་བླ་མའི་སྐལ་བ་པདྨ་འབྱུང༌། །རྣམ་ཐར་བཀའ་དྲིན་ཡོན་,ཏན་བསམ་མི་ཁྱབ། །གསོལ་བ་བཏབ་ན་མཆོག་ཐུན་དངོས་གྲུབ་འབྱུང༌། །དེ་ཕྱིར་,དེ་ལ་བློ་སྙིང་བྲང་གསུམ་གཏོད། །བདེ་གཤེགས་ཚེ་འོད་ཡེ་ཤེས་དཔག་མེད་,ཀྱི། །ཐུགས་བསྐྱེད་སྨོན་པའི་ཁྱད་པར་དུ་མ་ཡིས། །ཆེས་འཕགས་བདེ་བ་ཅན་གྱི་,ཞིང་ཁམས་སུ། །སྐྱེ་བ་འཛིན་པའི་སྨོན་ལམ་གདབ་པ་གཅེས། །དེར་སྐྱེ་རྒྱུ་བཞི་
P000010_v001_00742,སྟོན་པས་བཀའ་སྩལ་ཏེ། །ཡང་ཡང་ཞིང་བཀོད་ཡིད་ལ་བྱེད་པ་དང༌། །བསོད་,ནམས་ཡེ་ཤེས་ཚོགས་མཆོད་ངོམས་མེད་བསགས། །བྱང་ཆུབ་སེམས་བསྐྱེད་སྨོན་ལམ་གདབ་,པའོ། །མདོར་ན་ཁྱོད་བློ་དགེ་ལ་གཞོལ་བྱ་སྟེ། །དགེ་བ་དེ་ཡང་སྦྱོར་བ་,སེམས་བསྐྱེད་དང༌། །དངོས་གཞི་དམིགས་མེད་རྗེས་སུ་བསྔོ་བ་སྟེ། །དམ་པ་གསུམ་,གྱི་རྩི་ཡིས་ཟིན་པར་མཛོད། །ཚུལ་འདི་དམ་པ་ཟུང་གི་བཞེད་སྐོང་དུ། །བྲིས་,པའི་དགེ་བས་ཁྱེད་ལ་སོགས་པ་ཡི། །འགྲོ་རྣམས་ལས་ཉོན་འཆིང་བའི་རྒྱ་,གྲོལ་ནས། །རྣམ་མཁྱེན་རྫོགས་པའི་སངས་རྒྱས་མྱུར་ཐོབ་ཤོག །ཅེས་པའང་ཆོས་སྲིད་ཕྲིན་
P000010_v001_00743,ལས་ཀྱི་ཡལ་འདབ་རྣམ་པར་བཀྲ་བ་འབྲང༵་བ༵་རྡོར༵་ཤུལ༵་སྟོད༵་མ༵འི་,དཔོ༵ན་བ༵སྟན་པ༵་ད༵ང༌། ཕྲི༵ན་ལ༵ས་སེ༵ར་སྐྱ༵་ཟུ༵ང་གི༵་བཞེ༵ད་སྐོང༵་དུ་ཞེ་,ཆེན་རྒྱལ་ཚབ་སྤྲུལ་མིང་པ་འགྱུར་མེད་པདྨ་རྣམ་རྒྱལ་དཔལ་བཟང་པོས་,བྱང་སྤུ་ཐོག་གཞུང་གི་ཚུགས་སོར་གང་དྲན་ཤར་མར་བྲིས་པ་དགེ།༄༅། །མཚོ་,སྣ་འབྲས་སྒྲུབ་དཔོན་ཚེ་དབང་དཔལ་འབྱོར་ལགས་ཀྱི་བཞེད་སྐོང་དུ།ཚད་མའི་,སྐྱེས་བུའི་བདེན་གསུང་སེང་གེའི་སྒྲས། །ཆེས་ཆེར་བསྔགས་པ་སྣང་མཛད་སྒྱུ་མའི་,གར། །ཟླ་བྲལ་གཙུག་གི་ནོར་བུར་གུས་བཏུད་ནས། །ཁྱེད་གསུང་མི་ལྡོག་ཕན་པའི་
P000010_v001_00744,མཆིད་འདི་གསོལ། །སྔོན་བསགས་རྣམ་དཀར་ས་བོན་ལས་འཁྲུངས་པའི། །མི་ཁོམ་བརྒྱད་སྤང་,དལ་བའི་ལྗོན་བཟང་མཆོག །རང་གཞན་འབྱོར་བཅུའི་མེ་འབྲས་རྒྱས་དུས་འདིར༑ ༑དོན་མེད་,བྱ་བས་རང་མགོ་མི་བསྐོར་འཚལ། །ཕྱི་སྣོད་འཇིག་རྟེན་དུས་བཞིའི་འགྱུར་ལྡོག་,ངོམ། །ནང་བཅུད་འགྲོ་ཀུན་སྐྱེ་རྒ་ན་འཆིས་གཙེས། །གསང་བ་ཕུང་ལྔའི་ཚོགས་པ་,རྒུད་ཅིང་རྙིང༌། །ཚུལ་འདི་དགོངས་ལ་ངེས་འབྱུང་བློ་སྣ་སྟུངས། །ཀུན་གཞིའི་ངོ་,བོ་ཞིང་ས་གཤིན་པོ་ལ། །དཀར་ནག་ལས་ཀྱི་ས་བོན་གང་བཏབ་པར། །བདེ་,སྡུག་འབྲས་བུར་མི་སླུ་སོ་སོར་སྨིན། །འཇུག་ལྡོག་ཚུལ་བཞིན་བྱེད་པ་གནད་
P000010_v001_00745,དུ་ཆེ། །ལས་ཉོན་རླུང་གིས་དཀྲུགས་པ་སྲིད་པའི་མཚོར། །སྡུག་བསྔལ་གསུམ་གྱི་རྦ་,ཀློང་འཁྲུགས་པ་ཆེར། །ཐོག་མེད་དུས་ནས་བྱིང་བས་ཉམ་རེ་ཐག །མི་ལུས་གྲུ་,བོ་ཐོབ་དུས་སྒྲོལ་བར་རིགས། །གང་གི་ཐུགས་རྗེའི་གྲིབ་མ་བསིལ་པོ་ཡིས། །སྲིད་,པའི་སྡུག་བསྔལ་ཚ་གདུང་གཞིལ་ནུས་པའི། །དཀོན་མཆོག་རིན་ཆེན་གསུམ་གྱི་གདུགས་,དཀར་པོ། །བྱང་ཆུབ་བར་དུ་སྐྱབས་ཀྱི་སྙིང་པོར་ཟུངས། །སྟོང་ཉིད་སྙིང་རྗེ་ཟབ་,མོའི་གྲུ་ཆེན་གྱི། །སྲིད་མཚོར་བྱིང་བའི་འགྲོ་རྣམས་སྒྲོལ་འདོད་བློ། །ཐེག་ཆེན་ལམ་,གྱི་རྩ་བ་བྱང་ཆུབ་སེམས། །ཐབས་ཚུལ་དུ་མས་རྒྱུད་ལ་སྒོམ་པར་འཚལ། །གཉེན་
P000010_v001_00746,པོ་སྟོབས་བཞི་ཚང་བའི་ཉིན་བྱེད་གཟིས། །ལས་ཉོན་སྒྲིབ་པའི་མུན་ཚོགས་མ་,བསལ་ན། །དོན་གཉིས་འདོད་དགུའི་པད་ཚལ་མི་བཞད་པས། །རྡོར་སེམས་སྒོམ་བཟླས་ཟབ་,མོར་བརྩོན་པ་གནད། །ཚོགས་གཉིས་ཤིང་རྟའི་ཁ་ལོ་མ་བསྒྱུར་ན། །རྣམ་མཁྱེན་ཐར་,པའི་གྲོང་ལ་མི་ཕྱིན་པས། །ཀུན་མཁྱེན་རིན་ཆེན་མཛོད་ལ་དབང་བསྒྱུར་ཕྱིར། །སྐུ་,གསུམ་ཞིང་ཁམས་འབུལ་བ་གནད་དུ་ཆེ། །རིག་འཛིན་བརྒྱུད་པའི་བྱིན་རླབས་ཉིན་,མོར་བྱེད། །དད་མོས་སྐྱ་རེངས་ཁ་ལོས་བསུ་མཁས་ན། །ཟབ་གསང་རྟོགས་པའི་པད་,ཚལ་རྒྱས་ངེས་པས། །བླ་མའི་རྣལ་འབྱོར་སྒོམ་པ་ལམ་གྱི་བཅུད། །སྨིན་བྱེད་དབང་
P000010_v001_00747,བཞིས་དུལ་བའི་ཞིང་ས་ལ། །གྲོལ་བྱེད་རིམ་གཉིས་ས་བོན་ལེགས་བཏབ་པར། །དམ་,ཚིག་རྣམ་པར་དག་པའི་བརླན་དྲོད་ཀྱིས། །བསྐྱངས་ན་སྐུ་བཞིའི་འབྲས་བུ་ཅིས་,མི་སྨིན། །རྣམ་དག་ཁྱེར་སོ་གསུམ་གྱི་གསེར་འགྱུར་རྩིས། །མ་དག་སྒོ་གསུམ་འཁྲུལ་,བའི་ལྕགས་ཁམས་ཆེ། །ཡོངས་གྲུབ་རྡོ་རྗེ་གསུམ་དུ་བསྒྱུར་བའི་ཐབས༑ ༑གསང་ཆེན་ཐེག་,པའི་ཉམས་ལེན་འདི་རྨད་བྱུང༌། །སྣང་བ་ལྷ་སྐུར་ཤར་བ་བསྐྱེད་པའི་,རབ། །གྲགས་སྟོང་སྔགས་སུ་རྫོགས་པ་བཟླས་བརྗོད་རྩེ། །གཟུང་འཛིན་རྟོག་ཚོགས་རང་གྲོལ་,རྫོགས་རིམ་བཅུད། །རྡོ་རྗེ་ཐེག་པའི་ཉམས་ལེན་འདི་ལ་འདུ། །དམ་པ་གསུམ་ལྡན་
P000010_v001_00748,དགེ་ཚོགས་དཔག་བསམ་དབང༌། །ཕན་བདེའི་གྲིབ་བསིལ་ཤིན་ཏུ་རྒྱ་ཆེ་ཞིང༌,། །བྱང་ཆུབ་མཆོག་གི་འབྲས་བཟང་སྨིན་ངེས་པས། །ཁྱེད་བློ་ཟག་མེད་དགེ་ལ་,གཞོལ་བར་མཛོད། །དེ་སྐད་དམ་པའི་གསུང་ནན་དབྱར་གྱི་རྔས། །བསྐུལ་ཚེ་ཤཱཀ་བཙུན་,རྨ་བྱ་གཞོན་ནུ་དེས། །གང་དྲན་འཕྲལ་མར་སོར་མོས་ཟློས་གར་བསྒྱུར། །དགེ་བས་,རྣམ་མཁྱེན་གྲོང་ཁྱེར་མཛེས་བྱེད་ཤོག །ཅེས་པའང་ཆོས་སྲིད་ཕྲིན་ལས་ཀྱི་ཡལ་,འདབ་རྣམ་པར་བཀྲ་བ་མ༵ཚོ་སྣ༵་འབྲ༵ས་སྒྲུབ༵་དཔོན༵་ཚེ༵་དབ༵ང་དཔ༵ལ་འབྱོར༵་,ལག༵ས་ཀྱི༵་བཞེ༵ད་སྐོང༵་དུ༵། ཞེ་ཆེན་རྒྱལ་ཚབ་སྤྲུལ་མིང་འཛིན་པ་འཇམ་དབྱངས་
P000010_v001_00749,མཁས་གྲུབ་རྒྱ་མཚོའི་སྡེས་མོན་བོད་ཀྱི་ས་མཚམས་མཚོ་སྣའི་གྲོང་དུ་,གང་དྲན་ཤར་མར་བྲིས་པ་དགེ།༄༅། །སྤྱིར་ན་སངས་རྒྱས་བསྟན་པའི་ཉམས་ལེན་,གནད།མཚུངས་མེད་བླ་མའི་ཞབས་ལ་ཕྱག་འཚལ་ལོ། །སྤྱིར༵་ན༵་སང༵ས་རྒྱས༵་བ༵སྟན་པ༵འི་,ཉམ༵ས་ལེ༵ན་གན༵ད། །ངེས་འབྱུང་བྱང་ཆུབ་སེམས་ཀྱིས་གཞི་བཟུང་ནས། །མདོ་སྔགས་ལམ་ལ་,རང་བློས་གང་ནུས་བསླབ། །ཁྱད་པར་འོད་གསལ་སྙིང་པོའི་ལམ་གྱི་སྲོག །བླ་མ་,སངས་རྒྱས་མངོན་སུམ་མཐོང་བའི་བློས། །གསོལ་བཏབ་དབང་བླང་ཐུགས་ཡིད་དབྱེར་མེད་,བསྲེས། །བླ་མའི་ཐུགས་དང་རང་སེམས་དབྱེར་མེད་པ། །མཐའ་བྲལ་ནམ་མཁའ་ལྟ་བུའི་
P000010_v001_00750,ངང་ལ་བཞག །གཞི་གནས་རིག་པ་རང་བྱུང་རྫོགས་པ་ཆེ། །ལྟ་བས་མ་བསླད་,སྒོམ་གྱིས་མ་བཅིངས་ཤིང༌། །བློ་དང་ཡིད་དཔྱོད་ཉམས་གྱིས་མ་བསླད་པར། །མངོན་,སུམ་རྗེན་པར་ངོ་སྤྲོད་གནད་དུ་ཆེ། །རང་རིག་ངོ་བོ་སྟོང་པ་ཆོས་,ཀྱི་སྐུ། །རང་བཞིན་གསལ་ལ་འཛིན་བྲལ་ལོངས་སྤྱོད་རྫོགས། །ཐུགས་རྗེའི་རིག་རྩལ་མ་,འགགས་སྤྲུལ་པའི་སྐུ། །སྐུ་གསུམ་དབྱེར་མེད་རང་གི་རིག་པར་རྫོགས། །དེ་ཕྱིར་གནས་,ལུགས་བཞི་ཆ་གསུམ་བྲལ་བའི། །ད་ལྟའི་རིག་པ་དྭངས་སང་རྗེན་ནེ་བ། །འདི་,ཉིད་རྒྱལ་བའི་དགོངས་པར་ཐག་ཆོད་ལ། །སྒོམ་མེད་ངང་དུ་ཡེངས་མེད་བཙན་
P000010_v001_00751,ས་ཟུང༌། །རྩལ་གྱི་རྟོག་ཚོགས་བཟང་ངན་ཅི་ཤར་ཡང༌། །ཤར་རྗེས་མ་,གཅོད་ཤར་མཁན་རང་ངོར་ལྟོས། །སྦྲུལ་གྱི་མདུད་པ་ཆུ་ཡི་རི་མོ་བཞིན། །རང་,ཡལ་རྗེས་མེད་ངང་དུ་བོར་ལ་ཐོངས། །དུག་ལྔ་ཡེ་ཤེས་ལྔ་ཡི་ངོ་,བོ་སྟེ། །ཅིར་སྣང་ཀུན་བཟང་སྤྱོད་པའི་རྒྱན་དུ་ཤར། །དེ་ལྟར་མ་རྟོགས་སྒོམ་,ཆེན་འོ་རེ་བརྒྱལ། །ཡིད་དཔྱོད་འཛིན་པས་གཉུག་མའི་དོན་ལ་སྒྲིབ། །སྤྲོས་བྲལ་ཆོས་,ཉིད་སྤྲོས་པའི་གཞི་མར་སོང༌། །ཁོ་ཐག་མ་ཆོད་ཐ་མ་ཡི་མུག་,རྒྱུ། །དེས་ན་སྤྲ་སྤྲོའི་བློ་མང་མ་བསྐྱེད་པར། །བླ་མ་སངས་རྒྱས་དངོས་མཐོང་
P000010_v001_00752,མོས་གུས་དང༌། །རང་རིག་ཟང་ཐལ་གཉུག་མའི་རང་མདངས་སྐྱོངས། །བཟང་རྟོག་ཉམས་,ལ་མ་ཞེན་ཕཊ་ཀྱིས་ཆོད། །ངན་རྟོག་ཐམས་ཅད་རང་གྲོལ་ལམ་དུ་ཁྱེར། །ཇི་,ལྟར་བྱུང་ཡང་གཉུག་མའི་རང་ཚོད་ཟུངས། །རེ་དོགས་གཉིས་འཛིན་སྤྲོས་པ་རྒྱངས་,ཀྱིས་སྐྱུངས། །དེ་ལྟར་མཛད་ན་བླ་མའི་བྱིན་རླབས་དང༌། །རང་གི་སྒོམ་སྟོབས་,ལྷན་ཅིག་ཚོགས་པའི་རྒྱུས། །རེ་ཞིག་དུས་ན་བྱིས་པ་ནར་སོན་བཞིན། །ཁོ་ཐག་,ནང་ནས་ཆོད་པའི་དུས་ཤིག་མཆིས། །དེ་སླད་མི་བསྐྱུར་བརྩོན་འགྲུས་རྒྱུན་སྲིང་,འཚལ། །ཚུལ་འདི་འབྲས་སྒྲུབ་ཚེ་དབང་དཔལ་འབྱོར་ངོར། །སྔགས་བཙུན་རྨོངས་པ་པདྨ་རྣམ་
P000010_v001_00753,རྒྱལ་གྱིས། །མོན་ཡུལ་མཚོ་སྣའི་གྲོང་དུ་འཕྲལ་མར་བྲིས། །དགེ་བས་འགྲོ་ཀུན་གཏད་,མེད་ཡོངས་གྲོལ་ཤོག །༄༅། །སྟོང་ཉིང་སྙིང་རྗེ་ཟབ་མོའི་གྲུ་ཆེན་གྱིས། །སྲིད་མཚོར་དུབ་,པའི་ཉམ་ཐག་འགྲོ་བ་རྣམས། །རྣམ་གྲོལ་རིན་ཆེན་གླིང་དུ་འགོད་མཛད་པ། །བླ་,མ་སྤྱན་རས་གཟིགས་ལ་ཕྱག་འཚལ་ལོ། །ངོ་བོ་རྒྱུ་རྐྱེན་དཔེ་གྲངས་གང་,བསམས་ཀྱང༌། །རྙེད་དཀའ་དོན་ཆེན་ལྷ་ལས་ལྷག་པའི་རྟེན། །སྔོན་བསགས་མཐུ་ཡིས་,ལན་གཅིག་རྙེད་དུས་འདིར། །མདོ་མེད་སྟོང་ལོག་མ་བྱེད་ཡིག་དྲུག་སྒྲོངས། །ཚེ་ནི་,དགོངས་ཀའི་ཉི་བཞིན་ཕར་ཕར་འགྲོ། །འཆི་བདག་གྲིབ་སོ་བཞིན་དུ་ཚུར་ཚུར་
P000010_v001_00754,འོངས། །དོ་ནུབ་ཙམ་ཡང་མི་འཆིའི་གདེང་མེད་པས། །མི་རྟག་རྟག་འཛིན་སྤོངས་ལ༴ །ཚོང་,འདུས་མགྲོན་འདྲའི་མཛའ་བཤེས་སོ་སོར་གྱེས། །ནོར་རྫས་སྦྲང་བུའི་རྩི་འདྲ་གཞན་,གྱིས་སྤྱོད། །ལང་ཚོའི་མེ་ཏོག་རྒ་བའི་བ་མོས་བཅོམ། །ཚུལ་འདིར་སོམས་ལ་བརྩོན་,པས༴ །རིགས་གཟུགས་དཔལ་འབྱོར་འཁོར་འབངས་ལྟ་ཅི་སྨོས། །གཅེས་པར་བསྐྱངས་པའི་ལུས་ཀྱང་,བཞག་ནས་ནི། །རྣམ་ཤེས་བར་དོར་གཏད་མེད་འཁྱམས་དགོས་པས། །འདིར་སྣང་ཞེན་པ་,ཐོངས་ལ༴ །འདི་ལྟར་འགྲོ་བའི་བདེ་སྡུག་ལེགས་ཉེས་སོགས། །སྣང་སྲིད་ཆོས་ཀུན་ལས་,ཀྱིས་སྤྲུལ་པ་སྟེ། །ལས་འབྲས་མི་བསླུ་ཐུབ་གསུང་གཅེས་པའི་མཛོད། །ཤེས་ནས་ཡིད་
P000010_v001_00755,ཆེས་བསྐྱེད་ལ་ཡིག་དྲུག་སྒྲོངས། །ཀུན་སློང་ཆགས་སྡང་རྨོངས་པས་མ་བསླད་པའི༑ ༑རང་,གཞན་ཕན་བདེའི་རྒྱུ་ཀུན་བླང་བྱ་སྟེ། །དེ་ལས་ལྡོག་རྣམས་སྤང་བྱ་ཁོ་,ན་ཡིན། །བླང་དོར་ཚུལ་བཞིན་གྱིས་ལ༴ །འཇིག་རྟེན་ཕྱི་མར་ཆོས་ཀྱིས་ཕན་ནོ་,ཞེས། །གནག་རྫི་རྒན་པོ་ཡན་ཆོད་སྒྲོགས་བྱེད་ཀྱང༌། །ལག་ཏུ་མ་ལོན་རང་,རེ་བསླུས་པར་སྣང༌། །ལག་ལེན་གནད་དུ་དྲིལ་ལ༴ །ཟླ་བྲལ་བསོད་ནམས་བསགས་,པའི་རྟེན་གྱི་མཆོག །སྟོན་པའི་ཞལ་སྐྱིན་ཇོ་ཞལ་མཆེད་ཀྱི་གཙོས། །ངོ་མཚར་ཁྱད་,འཕགས་སྤྲུལ་པའི་གནྡྷོ་ལར། །སྲི་ཞུ་ལྷོད་མེད་མཛོད་ལ༴ ༑མ་རིག་ལྕགས་སྒྲོག་དམ་
P000010_v001_00756,པོས་རབ་བཅིངས་ནས། །སྡུག་བསྔལ་གསུམ་གྱི་ཆད་པས་རྟག་གཙེས་པའི། །སྲིད་པའི་བཙོན་,རར་འགྲོ་ཀུན་ཉམ་རེ་ཐག །ངེས་འབྱུང་སྐྱོ་བ་སྐྱེད་ལ་ཡིག་དྲུག་སྒྲོངས། །འཕགས་,ཡུལ་ཐུབ་བསྟན་རིན་ཆེན་མཚོ་ཆེན་ལས། །གངས་ལྗོངས་དད་བསོད་ཡུར་བར་དྲངས་,པའི་ཆབ། །གསར་རྙིང་གྲུབ་མཐའི་རྫིང་བུ་མང་ཙམ་བྱུང༌། །དག་སྣང་ཕྱོགས་མེད་,སྦྱོངས་ལ༴ །བླ་མ་མཆོག་གསུམ་རིགས་ཀྱི་ལྷ་བཞིན་བཀུར། །འབངས་འཁོར་བྲན་གཡོག་བྱམས་,པས་བུ་བཞིན་སྐྱོངས། །ཅི་བྱེད་འདུན་མ་དགེ་བའི་ལམ་ལ་དྲིལ། །གཡོ་སྒྱུ་ཟོལ་,ཟོག་སྤོངས་ལ༴ །གང་ལ་བསྟེན་ན་སྲིད་ཞིའི་འཇིགས་འཕྲོག་ཅིང༌། །ཕན་བདེའི་འདོད་
P000010_v001_00757,དགུ་ཡིད་བཞིན་འཇོ་མཛད་པའི། །བླ་མ་སངས་རྒྱས་ཆོས་དང་དགེ་འདུན་གསུམ། །རྣམ་,ཀུན་སྐྱབས་སུ་ཟུངས་ལ༴ །རྒྱལ་དང་རྒྱལ་སྲས་ཀུན་གྱི་བགྲོད་གཅིག་ལམ། །ཡོན་ཏན་,དཔག་ཡས་བསམ་མི་ཁྱབ་པའི་གཏེར། །ཐེག་ཆེན་ཆོས་ཀྱིས་ཉིང་ཁུ་ཟླ་མེད་,པ། །བྱང་ཆུབ་སེམས་མཆོག་སྐྱེད་ལ༴ །མཁའ་མཉམ་འགྲོ་ཀུན་ཕ་མའི་རང་བཞིན་ལ། །མ་,རིག་དབང་གིས་དགྲ་གཉེན་སོ་སོར་བཟུང༌། །སྡུག་བསྔལ་སྲིད་མཚོར་ཉམ་ཐག་,སྙིང་རེ་རྗེ། །ཕན་འདོགས་སྙོམས་པར་མཛོད་ལ༴ །སྙིང་རྗེའི་ངོ་བོ་སྟོང་ལ་རང་,བཞིན་མེད། །སྟོང་པའི་རང་མདངས་མ་འགགས་སྙིང་རྗེར་ཤར། །ཐབས་ཤེས་ཟུང་འབྲེལ་རྒྱལ་
P000010_v001_00758,བ་དགྱེས་པའི་ལམ། །བློ་སྦྱོང་རྒྱུན་དུ་སྒོམས་ལ༴ །འགྲོ་དོན་རྫོག་པའི་སངས་རྒྱས་,ཐོབ་འདོད་བློས། །གཞན་གནོད་གཞི་དང་བཅས་པ་ཡོངས་སྤོང་ངོས། །གཞན་ཕན་ཡོངས་སྒྲུབ་,དགེ་ཆོས་ཀུན་སྡུད་པའི། །རྒྱལ་སྲས་ལག་ལེན་སློབས་ལ༴ །རྒྱལ་ཀུན་བརྩེ་ཆེན་ཐུགས་,རྗེའི་ཆུ་གཏེར་ལས། །ཉེར་འཁྲུངས་གངས་ཅན་བླ་མ་ཀུ་མུཏ་གཉེན། །ཕན་བདེའི་འོད་,དཀར་སྲིད་ཞིའི་གདུང་སེལ་མཆོག༑འབྲལ་མེད་སྙིང་དབུས་ཆོངས་ལ༴ །གཟུངས་སྔགས་རྒྱལ་པོ་,ཡི་གེ་དྲུག་མ་མཆོག །ལན་གཅིག་བརྗོད་པས་སྲིད་ལམ་རྒྱུ་བ་གཅོད། །དུས་གསུམ་,རྒྱལ་བའི་སྙིང་པོ་འདིར་འདུ་བས༑ ༑ཡིད་ཆེས་སྤྲོ་བ་སྐྱེད་ལ༴ །སྣང་བ་ལྷ་
P000010_v001_00759,སྐུར་ཤར་བའི་བསྐྱེད་རིམ་འདི། །ཐ་མལ་དངོས་ཞེན་སྦྱོང་ལ་མེད་ཐབས་མེད། །ཅིར་,སྣང་ལྷ་སྐུ་སྒྱུ་མར་གསལ་ཐོབ་ལ། །སྣང་སྟོང་གཉིས་མེད་ངང་ནས༴ །སྒྲ་གྲགས་,སྔགས་སུ་རྫོགས་པའི་བཟླས་བརྗོད་འདི། །གྲུབ་གཉིས་འདོད་དགུར་བསྒྱུར་ལ་མེད་ཐབས་,མེད། །འཕྲོ་འདུ་དམིགས་པའི་བསྒྱུར་ཁ་ཟབ་མོ་ཡིས། །གྲགས་སྟོང་སྐྱེ་མེད་ངང་ནས༴ །དྲན་,རྟོག་ཆོས་སྐུར་སྦྱོང་བའི་ཉམས་ལེན་འདི། །ངེས་དོན་སྙིང་པོ་སྒྲུབ་ལ་མེད་,ཐབས་མེད། །གང་ཤར་རང་གྲོལ་སྤང་བླང་བྱར་མེད་དང༌། །རང་བབས་གཉུག་མར་,ལྷོད་ལ༴ །སྦྱོར་དངོས་རྗེས་གསུམ་ཚང་བའི་ཉམས་ལེན་འདི། །རྣམ་མཁྱེན་རྫོགས་བྱང་སྒྲུབ་
P000010_v001_00760,ལ་མེད་ཐབས་མེད། །དམ་པ་གསུམ་ལྡན་གསེར་འགྱུར་རྩི་མཆོག་གིས། །དགེ་ཚོགས་ལྕགས་,ཁམས་བསྒྱུར་ལ༴ །མདོར་ན་དྲན་ཤེས་ལྕགས་ཀྱུ་རྣོན་པོ་ཡིས། །མི་བསྲུན་སེམས་ཀྱི་,གླང་པོ་ཐུལ་མཛོད་དང༌། །ལུས་ངག་ཁོལ་པོ་དགེ་ལ་གཞོལ་ངེས་པས། །རྣམ་,ཀུན་རང་སེམས་ཐུལ་ལ༴ །རང་སེམས་གྱོང་པོ་ཆོས་ཀྱིས་ཐུལ་གྱུར་ན། །རྟགས་དང་,ཆོ་ག་ཇི་ལྟར་གནས་ཀྱང་རུང༌། །ངེས་པར་ཡང་དག་ལམ་དུ་འགྲོ་,མཆི་བས། །འདི་དོན་ཉམས་སུ་ལོངས་ལ་ཡིག་དྲུག་སྒྲོངས། །ཚུལ་འདི་མདོ་ཁམས་སྔགས་,བཙུན་ཞེ་ཆེན་པ། །འགྱུར་མེད་པདྨ་རྣམ་རྒྱལ་དཔལ་བཟང་པོས། །བོད་ཡུལ་ས་ཡི་
P000010_v001_00761,ལྟེ་བ་རྡོ་རྗེ་གདན། །འཕྲུལ་སྣང་གཙུག་ལག་ཁང་གི་ཉེ་གམ་དུ། །སྡིངས་མཁར་,གནས་མོ་ཚེ་བརྟན་སྒྲོན་དཀར་ལ། །ཉུང་བསྡུས་ཚིག་གིས་གང་དྲན་ཤར་མར་,གདམས། །དགེ་བས་འགྲོ་ཀུན་མངོན་པར་སངས་རྒྱས་ཤོག༑༄༅། །དཔག་མེད་མཁྱེན་བརྩེའི་སྤྲིན་ཆེན་,ལས། །གང་འདུལ་ཐེག་གསུམ་ཆོས་ཆར་གྱིས༑ ༑རྣམ་གྲོལ་མྱུ་གུ་སྐྱེད་མཛད་པའི། །སྐྱོབ་པ་,མཆོག་ལ་ཕྱག་བྱས་ནས། །སྙིང་ནས་བརྩེ་བའི་གྲོགས་པོ་མཆོག །བློ་གསལ་དཔལ་ལྡན་,ནོར་བུ་ཡི། །ཤོག་བུ་གཏད་ནས་བསྐུལ་བའི་ངོར། །ཕན་པའི་བསླབ་བྱ་མདོ་ཙམ་,བརྗོད། །མི་ལུས་ཐོབ་པ་ཤིན་ཏུ་དཀའ། །བསྟན་དང་མཇལ་བ་ད་རེས་ཙམ། །ད་ལྟ་
P000010_v001_00762,རང་དབང་སྤྱོད་དུས་འདིར། །སྙིང་ནས་བརྩོན་པ་སྐྱེད་རེ་རན། །མི་རྟག་འཆི་བ་,མྱུར་དུ་འོང༌། །ལས་འབྲས་མི་བསླུ་སོ་སོར་སྨིན། །འཁོར་བའི་སྡུག་བསྔལ་བཟོད་,པར་དཀའ། །འཆི་ཚེ་ཕན་པ་དམ་པའི་ཆོས། །དེ་ཕྱིར་སྙིང་ལ་རུས་པ་སྐྱེད༑ ༑མྱུ་,གུ་གསར་པ་ལྟ་བུ་ཡི། །ལང་ཚོའི་དུས་འདིར་དམན་མཆོག་ཀུན། །གྲོགས་ཀྱི་བྱེད་,པས་བསྒྱུར་ངེས་པས། །སྡིག་གྲོགས་སྤོངས་ལ་དགེ་བཤེས་བསྟེན། །ཆོས་ལ་འཇུག་རྒྱུ་ངེས་,འབྱུང་སྟེ། །ཆོས་དཀར་སྣང་སྒོ་དག་སྣང་ཡིན། །ཡོན་ཏན་གཞི་རྟེན་ཚུལ་ཁྲིམས་མཆོག༑ ཡོན་,ཏན་དངོས་གཞི་ཐོས་བསམ་སྒོམ། །ཀུན་གྱི་གྲོགས་སུ་བརྩོན་འགྲུས་གཅེས། །ཐོག་མར་ངེས་
P000010_v001_00763,འབྱུང་བློ་མེད་ན། །བབ་ཅོལ་རྩོམ་པ་ལྷུར་བླངས་ཀྱང༌། །རྫ་སོ་མ་བཏང་,ཆུ་བླུགས་བཞིན། །ངེས་པར་སྐྱོན་གྱིས་མ་རུངས་འགྱུར། །ངེས་འབྱུང་གཤའ་མ་སྐྱེས་གྱུར་,ན། །བཅོས་ལེགས་བྱས་པའི་གྲུ་བོ་བཞིན། །ཉེས་པའི་སྐྱོན་གྱིས་གོས་མིན་པར། །ཡོན་ཏན་,རྒྱ་མཚོའི་ཕ་རོལ་འགྲོ། །དག་སྣང་བློ་མིག་མི་ལྡན་ན། །རྒྱལ་ཆོས་ཉིན་བྱེད་,འབུམ་བརྡལ་ཡང༌། །ལོག་ལྟའི་བྱང་བལྟས་ཕུག་པ་རུ། །ཇི་ལྟ་བུར་ནི་འཆར་,བར་འགྱུར། །གང་ལ་དད་པའི་བློ་མཚོ་ཡོད། །དེ་ལ་སྲས་བཅས་རྒྱལ་རྣམས་ཀྱི། །ཐུགས་,རྗེའི་གདེངས་ཀ་རྣམ་གཡོ་ཞིང༌། །ལེགས་ཚོགས་ཆུ་ཕྲན་ངང་གིས་འདུ། །ཚུལ་ཁྲིམས་
P000010_v001_00764,ནོར་དང་བྲལ་གྱུར་ན། །ཐོས་སོགས་མང་པོས་ཅི་བྱར་ཡོད། །སྐྱེ་བ་འབུམ་ཕྲག་,བརྒྱར་ཡང་ནི། །བདེ་བའི་ངལ་སྟེགས་ཐོབ་མི་འགྱུར༑ ༑གང་ལ་ཚུལ་ཁྲིམས་ས་གཞི་,ཡོད། །དེ་ལ་ཡོན་ཏན་ལོ་ཐོག་སྨིན། །ལྷར་བཅས་སྐྱེ་དགུས་བསྔགས་འོས་ཕྱིར། །སེམས་ལྡན་,སུ་ཞིག་ཅིས་མི་བརྩོན། །ཐོས་སོགས་ཡོན་ཏན་མི་ལྡན་ན། །རིགས་གཟུགས་དཔལ་འབྱོར་,ཕུན་ཚོགས་ཀྱང༌། །ངེས་པར་བ་གླང་གསེར་རྒྱན་ཅན། །དཔྱོད་ལྡན་སུ་ཡིད་འགུགས་,པར་འགྱུར། །གང་ལ་ཤེས་རབ་མཆོག་ལྡན་པ། །དེ་ཡིས་འགྲོ་ཀུན་དགའ་སྐྱེད་ནུས། །ཉིན་,མོར་བྱེད་པ་གཅིག་པུ་ཡིས། །ས་སྟེང་མུན་པ་སེལ་ལ་ལྟོས། །གང་ལ་བརྩོན་
P000010_v001_00765,འགྲུས་མི་ལྡན་ན། །བདག་པོ་ངན་པའི་རྫས་བཞིན་དུ། །ལེ་ལོའི་རྐུན་བུ་མི་,བཟད་པས། །ལེགས་ཚོགས་མ་ལུས་འཇོམས་པར་བྱེད། །བརྩོན་འགྲུས་ཕུན་སུམ་ཚོགས་ལྡན་ན། །བདུད་,ཚོགས་བྱེ་བས་འཕྲོག་མི་ནུས། །རིགས་སྔགས་གྲུབ་པའི་མཆིལ་ལྷམ་བཞིན། །འདོད་སར་བདེ་,མྱུར་ཕྱིན་པར་འགྱུར། །རྒྱལ་བ་ཐུབ་པའི་བསྟན་པ་ནི། །ལུང་དང་རྟོགས་པའི་བདག་,ཉིད་ཅན། །དེར་འཛིན་བྱེད་པ་སྨྲ་བ་དང༌། །སྒྲུབ་པར་བྱ་བ་ཁོ་ནར་,གསུངས། །རྒྱལ་སྲས་རྣམས་ཀྱིས་མི་བསླབ་པ། །དེ་ནི་འགའ་ཡང་ཡོད་མིན་ཕྱིར། །འབྲི་ཀློག་,སྒྲ་ཚད་བཟོ་གསོ་དང༌། །སྙན་ངག་སྡེབ་སྦྱོར་དཀར་ནག་རྩིས། །མངོན་བརྗོད་ཟློས་
P000010_v001_00766,གར་ལ་སོགས་པ། །ཆེ་ཕྲའི་རིག་པའི་གནས་མཐའ་དག །འབད་པས་ཉན་ཞིང་བརྩོན་,པས་སྦྱངས། །ཁྱད་པར་མདོ་རྒྱུད་མན་ངག་གི། །བསྟན་བཅོས་མ་ལུས་ཐོས་བྱས་ཤིང༌,། །ལེགས་པར་བསམ་པས་སྒྲོ་འདོགས་བཅད། །གང་ཤེས་རང་གི་རྒྱུད་ལ་དྲིལ། །རྟོགས་པ་,ཀློང་དུ་གྱུར་པ་ན། །ཟང་ཟིང་མེད་པའི་བརྩེ་སེམས་ཀྱིས། །བསྟན་དང་འགྲོ་ལ་,གང་ཕན་བྱ༑ ༑དེ་ཡིས་དོན་གཉིས་འགྲུབ་འགྱུར་མོད། །དེ་ལྟའི་བློ་སྟོབས་མི་ལྡན་,ན། །རྟག་པར་རང་གི་རྒྱུད་ལ་རྟོག །དགེ་བར་འདུག་ན་གཟེངས་བསྟོད་ལ། །ཉེས་པར་,འདུག་ན་སྨ་དབབ་བྱོས༑ ༑ཐོག་མ་མེད་ནས་ད་ལྟའི་བར། །རང་ཉིད་གཅེས་པར་
P000010_v001_00767,འཛིན་པ་ཡི། །བློ་ངན་འདི་ཡིས་སྲིད་པར་བཅིངས། །དེ་ཕྱིར་འཁོན་གྱིས་མཛད་པར་,རིགས། །ཐུབ་རྣམས་རང་དོན་ཡལ་བོར་ནས། །གཞན་ཕན་མཛད་པ་གཅིག་པུ་ཡིས། །རྣམ་གྲོལ་,ཡོན་ཏན་གཏེར་ཁ་བརྙེས། །འགྲོ་ཁམས་སྨིན་པར་མཛད་ལ་ལྟོས། །སེམས་ཅན་མགུ་བྱ་,མ་གཏོགས་པ། །རྒྱལ་བ་མཉེས་པའི་ཐབས་མེད་ཕྱིར། །རང་ཉིད་ཇི་ལྟར་འདོད་པ་,བཞིན། །འགྲོ་བ་ཀུན་ལ་སྦྱོར་བར་མཛོད། །ཐབས་དང་བྲལ་བའི་ཤེས་རབ་དང༌། །ཤེས་,རབ་བྲལ་བའི་ཐབས་དག་ཀྱང༌། །འཆིང་བྱེད་ཉིད་ཕྱིར་བསོད་ནམས་དང༌། །ཡེ་,ཤེས་ཚོགས་གཉིས་འབྲལ་མེད་མཛོད། །ཡེ་ནས་བཅིང་གྲོལ་ལས་འདས་པའི། །དྲི་མེད་དག་
P000010_v001_00768,པའི་སངས་རྒྱས་དངོས། །འོད་གསལ་བདེ་གཤེགས་སྙིང་པོའི་ངང༌། །བློ་ཡི་སྤྲོས་པ་,བྲལ་བར་ཞོག །འདི་ལ་མཐོང་དང་མཐོང་བྱེད་མེད། །རྟོག་བྲལ་ནམ་མཁའི་རང་བཞིན་,དུ། །མ་མཐོང་བ་ཉིད་དེ་མཐོང་བར། །ཤིན་ཏུ་ཟབ་པའི་མདོ་ལས་གསུངས། །རྗེས་ཐོབ་,སྒྱུ་མའི་རྣལ་འབྱོར་གྱིས། །མ་རྟོགས་འགྲོ་ལ་སྙིང་རྗེ་སྐྱེད། །རྟག་པར་དྲན་ཤེས་,བག་ཡོད་ཀྱིས། །སྤྱོད་ཡུལ་ཡོངས་སུ་དག་པར་མཛོད། །དེ་སྐད་པདྨ་བི་ཛ་ཡིས༑ ༑ལྷག་,པའི་བསམ་པས་མདོ་ཙམ་བརྗོད། །དགེ་འབྲས་ཁྱེད་ཐུགས་ལ་གནས་ནས། །བྱང་ཆུབ་ལམ་,ལ་གཞོལ་གྱུར་ཅིག །༄༅། །ཤར་རྒྱལ་མོ་རོང་པ་བླ་མ་ཆོས་དབྱིངས་རང་གྲོལ་
P000010_v001_00769,ལགས་ཀྱི་བཞེད་སྐོང་དུ།དཔལ་ལྡན་མཁྱེན་བརྩེ་ནུས་པའི་ཡོན་ཏན་ཀུན་ནས་,མཛེས་འབར་གསེར་སྦྱངས་ཁམས༑ ༑རྨད་བྱུང་ཐོས་བསམ་སྒོམ་པའི་ཚད་མེད་བུམ་བྲེ་,ཆོས་འཁོར་ཏོག་གིས་མཛེས། །རླབས་ཆེན་འཆད་རྩོད་རྩོམ་པའི་ཕྲིན་ལས་རིན་ཆེན་,བྱེ་བའི་རྒྱན་གྱིས་སྤྲས། །ས་གསུམ་འགྲོ་བའི་མཆོད་སྡོང་མཚུངས་མེད་དཔལ་མགོན་,བླ་མའི་ཞབས་ལ་འདུད། །སྔོན་བསགས་ལེགས་སྨོན་ཚུལ་ཁྲིམས་རྣམ་པར་དག་པའི་,ཞིང་ས་གཤིན་པོ་ལ། །རབ་དཀར་དགེ་བཅུའི་ས་བོན་བཏབ་གང་དེང་འདིར་,དུས་སུ་སྨིན་པ་ལས། །རྨད་བྱུང་དལ་བ་བརྒྱད་ཀྱི་སྙེ་མ་འབྱོར་བཅུའི་
P000010_v001_00770,འབྲས་བཟང་གཡུར་སྨིན་པ། །འདི་འདྲ་བསྐལ་པ་བརྒྱར་ཡང་རྙེད་དཀའ་གྲོགས་དག་,བག་མེད་མ་བྱེད་ཅིག །མི་ཚེའི་ཉིན་བྱེད་སྐད་ཅིག་མི་སྡོད་ཆུ་ལྷའི་,ས་འཛིན་རྩེ་མོར་གཞོལ༑ ༑ལང་ཚོའི་མེ་ཏོག་ཡུན་དུ་མི་བརྟན་རྒ་དང་,ན་བའི་བ་མོས་བཅོམ། །སྐྱེ་བའི་ལྗོན་ཤིང་འདི་ནི་འཆི་བདག་སྟ་གྲི་,འཛིན་པའི་ཁར་གནས་པས། །ཀྱེ་ཧུད་སོས་དལ་བྱེད་པ་འདི་རྣམས་ངེས་པར་,ཕྱུགས་ལས་བླུན་པར་སེམས། །ས་དང་ལྷུན་པོ་རིར་བཅས་འབར་ཞིང་གཡོ་བས་,མཁའ་ལ་འགྲོ་སྲིད་ཀྱང༌། །ཀུན་མཁྱེན་ལེགས་གསུངས་རྒྱུ་འབྲས་ཟབ་མོའི་ཚུལ་
P000010_v001_00771,ལ་བསླུ་བ་ནམ་ཡང་མིན། །དེ་སླད་དགེ་ལེགས་རྩི་ཤིང་སྲེག་བྱེད་སྡིག་,པའི་མེ་ཚོགས་རབ་གཞིལ་ལ། །དམ་པ་གསུམ་ལྡན་དགེ་ཚོགས་ཆར་གྱིས་རྣམ་,གྲོལ་མྱུ་གུ་བསྐྱེད་པར་མཛོད། །མ་རིག་གཟུང་འཛིན་འཛིན་ཁྲིས་དབང་བྱས་སྡུག་,བསྔལ་གསུམ་གྱི་རྦ་རླབས་ཅན། །ཐར་དཀའ་གཏིང་ཟབ་སྲིད་མཚོ་འདིར་བྱིངས་ཐོག་,མེད་དུས་ནས་ཉམ་ཐག་པས། །ད་རེས་དལ་འབྱོར་གྲུ་རྙེད་མཚན་ལྡན་དེད་,དཔོན་མཁས་པས་རྗེས་བཟུང་ནས། །གདམས་ཟབ་སྐྱ་བ་ལེགས་པར་ཐོབ་དུས་བརྩོན་,པས་ཕ་རོལ་བརྒལ་བར་མཛོད། །ཐུབ་བསྟན་མ་དྲོས་འགྲོ་བསོད་རྫིང་བུར་འཁྱིལ་
P000010_v001_00772,བའི་སྒྲུབ་བརྒྱུད་ཤིང་རྟ་བརྒྱད། །ཀུན་ཀྱང་ལུང་རྟོགས་འཛུམ་དཀར་གྲོལ་ལ་མཁས་,གྲུབ་ངང་པའི་རྒྱལ་པོ་རྣམས། །བཤད་སྒྲུབ་ཕྲིན་ལས་ངོ་མཚར་བྱེ་བའི་ཟློས་,གར་བསྒྱུར་བའི་དཔལ་གྱིས་རྩེན། །མཐར་ཐུགས་ངེས་དོན་རྒྱ་མཚོར་རོ་གཅིག་དེ་,སླད་དག་པའི་བློ་མིག་སྦྱོངས། །དྲི་མེད་ཐོས་བསམ་ཡོན་ཏན་ཤིན་ཏུ་རྒྱ་,ཆེ་ལུང་གི་མཁའ་དབྱིངས་སུ། །ཟབ་གསང་ཉམས་མྱོང་རྟོགས་པའི་ཆུ་འཛིན་ཕྲེང་,བས་ཕྱོགས་ཀྱི་མཐར་ཁྱབ་ལས། །གཞན་ཕན་ཐུགས་རྗེའི་ཕྲིན་ལས་ཆར་གྱིས་ཕན་,བདེའི་ལོ་ཏོག་རྒྱས་མཛད་པའི། །མཚུངས་མེད་ཡིད་བཞིན་རྒྱན་གྱུར་མཉེས་པ་གསུམ་
P000010_v001_00773,གྱི་དད་བརྒྱའི་གཙུག་ན་བསྟེན། །ངེས་འབྱུང་མཚོ་རྫིང་ལས་འཁྲུངས་སོ་ཐར་རིགས་,བདུན་པུཎྜ་རི་ཀ་རྒོད། །རྨད་བྱུང་བྱང་ཆུབ་སེམས་ཀྱི་སྤྲིན་ལས་ཚོགས་གཉིས་,དགེ་བའི་གྲུ་ཆར་འཇོ། །དབང་བཞིའི་བང་རིམ་མཛེས་འབར་རིམ་གཉིས་རྣལ་འབྱོར་,ཉི་ཟླའི་རྣ་ཆ་ཅན། །སྡོམ་གསུམ་འགལ་མེད་གནད་དུ་དྲིལ་བའི་ཚུལ་ཁྲིམས་,ཕུང་པོ་རྒྱས་པར་མཛོད། །ཕས་རྒོལ་ལྷ་མིན་དཔུང་ཚོགས་བཟློག་སླད་སྒྲ་ཚད་,ཕ་ལམ་རྡོ་རྗེ་ཐོགས། །གདུལ་བྱའི་ལྷ་ཕྲུག་རྗེས་སུ་སྐྱོངས་ལ་བཟོ་གསོ་,བདུད་རྩིའི་བུམ་བཟང་མཛེས། །རང་རྒྱུད་འགྲོལ་ཕྱིར་མདོ་རྒྱུད་མན་ངག་ཟབ་མོའི་
P000010_v001_00774,མིག་སྟོང་རྣམ་བཀྲ་བའི། །མང་ཐོས་ཤེས་རབ་རྒྱ་ཆེ་འཆི་མེད་དབང་པོ་,མཆོག་གི་གནས་ཐོབ་མཛོད། །འདིར་སྣང་ཆོས་བརྒྱད་ཞེན་པའི་སྦྲུལ་གདུག་ང་རྒྱལ་,མགོ་འཕང་བསྟོད་པ་ཡིས། །ཆོས་སྤང་ལྕེ་གཉིས་བསྐྱོད་པའི་དུག་གིས་ཐར་པའི་,སྲོག་ལ་གཟན་མཆི་བས། །བློ་ལྡོག་བཞི་དང་དད་གསུམ་ཚད་མེད་རྣམ་བཞི་,བྱང་ཆུབ་སེམས་ལ་སོགས། །བསམ་བྱུང་སྨན་གྱིས་རང་རྒྱུད་ཉོན་མོངས་ཟུག་རྔུ་,མ་ལུས་གཞིལ་བར་མཛོད། །རྒྱལ་བས་ལེགས་བསྔགས་དགྲ་མེད་མི་གཡོ་ཞི་བའི་,ནགས་ཁྲོད་ཉམས་དགའ་བར། །འདིར་སྣང་ཚེ་འདིར་ཞེན་པའི་སྤྲོས་པའི་འཁོར་ལོ་
P000010_v001_00775,མ་ལུས་རིང་བཏང་ནས། །བསྐྱེད་རྫོགས་རྫོགས་ཆེན་ཟབ་མོའི་རྣལ་འབྱོར་མཆོག་ལ་,བརྩོན་པ་ལྷུར་བཞེས་ནས། །གདོད་མའི་གསང་ཆེན་ཚེ་འདིར་མངོན་བྱས་དོན་གཉིས་,ལྷུན་གྱིས་འགྲུབ་པར་མཛོད། །དལ་འབྱོར་ཡོན་ཏན་ཀུན་ནས་རྫོགས་པའི་བརྟན་ལྡན་,ནོར་བུ་འཛིན་མའི་གཞིར། །དྲི་མེད་བསླབ་གསུམ་རྩ་བ་རབ་བརླིང་དད་པའི་,ཡལ་འདབ་ཕྱོགས་བཅུར་རྒྱས། །ཐོས་བསམ་སྒོམ་པའི་མེ་ཏོག་ཆེས་བཀྲ་འཆད་རྩོད་,རྩོམ་པའི་གྲིབ་བསིལ་གྱིས། །ཐུབ་བསྟན་རྒུད་པའི་ཚ་གདུང་ཀུན་བཅིལ་འགྲོ་ཀུན་,ངལ་གསོའི་གཞིར་གྱུར་ཅིག །ཅེས་པའང་ཤར༵་རྒྱལ༵་མོ༵་རོ༵༵ང་པ༵་བླ༵་མ༵་ཆོ༵ས་
P000010_v001_00776,དབྱིང༵ས་ར༵ང་གྲོལ༵་ལག༵ས་ཀྱི༵་བཞེད༵་སྐོང༵་དུ༵། དབྱིངས་ཕྱུག་ཡེ་ཤེས་ཌཱ་ཀི་འགྱུར་,མེད་བདེ་ཆེན་ཆོས་སྒྲོན་གྱི་ཞལ་རྡུལ་སྤྱི་བོས་ལེན་པའི་སྔགས་བཙུན་,ཞེ་ཆེན་པ་འཇམ་དབྱངས་མཁས་གྲུབ་རྒྱ་མཚོའི་སྡེས་གངས་རིའི་ཁྲོད་ཀྱི་,པདྨ་འོད་ཨོ་རྒྱན་སྨིན་གྲོལ་གླིང་གི་ཆོས་གྲྭར་བྲིས་པ་སརྦ་མངྒལཾ།༄༅། །གང་,གི་མཚན་ཙམ་ཐོས་པའི་གཟི་བྱིན་གྱིས། །སྲིད་ཞིའི་རྒུད་པའི་མུན་ཚོགས་སེལ་,མཛད་པའི། །བླ་མ་སངས་རྒྱས་ཆོས་དང་ཚོགས་མཆོག་ལ། །གུས་པས་བཏུད་ནས་བསླབ་,བྱ་མདོ་ཙམ་བརྗོད། །ཚེ་སྔོན་བསོད་ནམས་བསགས་པའི་འབྲས་བུ་ཡིས། །ད་རེས་དལ་
P000010_v001_00777,འབྱོར་ཚང་པའི་རྟེན་རྙེད་ཅིང༌། །བློ་ཁ་དམ་པའི་ཆོས་ལ་ཕྱོགས་དུས་,འདིར། །མྱུར་དུ་བརྩོན་པས་བྱང་ཆུབ་སྒྲུབ་པར་འཚལ། །ཚེ་ནི་མེ་ལྕེས་འཐུང་བའི་,ཞུན་མར་བཞིན། །སྣོན་པ་མེད་པར་རྟག་ཏུ་འགྲིབ་གྱུར་ལ། །གློ་བུར་འཆི་རྐྱེན་,རླུང་དམར་དྲག་འཁྲུགས་པས། །དོ་ནུབ་ཙམ་ཡང་མི་འཆིའི་གདེང་ཡོད་མིན། །རིགས་གཟུགས་,དབང་ཐང་འཁོར་འབངས་ལྟ་ཅི་སྨོས། །གཅེས་པར་བསྐྱང་བའི་ལུས་ཀྱང་བཞག་ནས་,ནི། །རྣམ་ཤེས་བར་དོར་རྟེན་མེད་འཁྱམས་དགོས་ཚེ། །ཕན་ངེས་དམ་པའི་ཆོས་ལས་,གཞན་ཡོད་མིན། །ཆོས་སྒྲུབ་སྙམ་པ་ཀུན་ལ་ཡོད་མོད་ཀྱང༌། །ལག་ཏུ་མ་
P000010_v001_00778,ལོན་འཇིག་རྟེན་འཁྲུལ་བས་བསླུས། །སྲིད་པའི་གནས་སུ་སྡུག་བསྔལ་བརྒྱ་ཕྲག་གིས། །རབ་,གཙེས་འགྲོ་བ་འདི་རྣམས་ཉམ་རེ་ཐག །འདི་ལས་སྐྱོབ་ནུས་བླ་མ་དཀོན་,མཆོག་གསུམ། །སྐྱབས་དེས་ནམ་ཡང་བསླུ་བ་མ་མཆིས་པས། །ཡིད་ཆེས་དད་པ་བརྟན་,པོས་གཞི་བཟུང་ལ། །སྐྱབས་འགྲོ་སྡོམ་པ་ཀུན་གཞིར་མེད་ཐབས་མེད། །ཁམས་གསུམ་འཁོར་,བ་མེ་ཡི་འོབས་ལྟར་མཐོང༌། །རང་གི་དོན་དུ་ཞི་བ་དོན་གཉེར་,བློས། །དུས་དང་གཏན་དུ་བླངས་པའི་སོ་ཐར་གྱི། །ཚུལ་ཁྲིམས་ཕུང་པོ་ཡོངས་སུ་,དག་པར་མཛོད། །ཆོས་ཀུན་སྒྱུ་མ་ལྟ་བུར་རྟོགས་པའི་ངང། །མ་རྟོགས་འགྲོ་ལ་
P000010_v001_00779,སྙིང་རྗེས་ཀུན་བསླངས་ནས། །རྫོགས་བྱང་དོན་གཉེར་ཕྱིན་དྲུག་སྤྱོད་པའི་སྲོག །རྨད་བྱུང་,རྒྱལ་སྲས་ལམ་ལ་བསླབ་པར་མཛོད༑ ༑གཞི་རྒྱུད་དབང་བཞིས་དུལ་བའི་ཞིང་ས་,ལ། །གྲོལ་བྱེད་རིམ་གཉིས་ས་བོན་ལེགས་བཏབ་པར། །དམ་ཚིག་རྣམ་དག་བརླན་དྲོད་,ཀྱིས་བསྐྱངས་པས། །སྐུ་བཞིའི་འབྲས་བཟང་སྨིན་པའི་སོ་ནམ་མཛོད། །མདོར་ན་དགེ་བའི་,བཤེས་ལས་ཐོས་པའི་དོན། །བསམ་དང་སྒོམ་པས་རྒྱུད་ལ་ལེགས་སྦྱར་ནས། །ཐབས་དང་,ཤེས་རབ་ཚོགས་གཉིས་ཟུང་འབྲེལ་བའི། །རྒྱལ་བ་དགྱེས་པའི་ལམ་ལ་སློབ་པར་,མཛོད། །དེ་སྐད་རྣམ་པར་དཀར་བའི་ཐུགས་སྨོན་ཅན། །སྨིན་དྲུག་སྦུག་པ་བློ་བཟང་
P000010_v001_00780,རྡོ་རྗེའི་ངོར། །ཞེ་སྤྲུལ་འགྱུར་མེད་པདྨ་རྣམ་རྒྱལ་གྱིས། །འཕྲལ་མར་བྲིས་དགེས་འགྲོ་,ཀུན་སྨིན་གྲོལ་ཤོག །༄༅། །མཚུངས་མེད་བླ་མའི་ཞབས་ལ་ཕྱག་འཚལ་ལོ། །དལ་འབྱོར་རྙེད་,དཀའ་སྒོ་གསུམ་ཆོས་ལ་དྲིལ། །ནམ་འཆི་ངེས་མེད་རྣམ་གཡེང་ཁར་མི་གཏོང༌,། །ལས་འབྲས་མི་བསླུ་བླང་དོར་ཚུལ་བཞིན་བྱོས། །འཁོར་བའི་སྡུག་བསྔལ་བཟོད་དཀའ་,སྐྱོ་བ་སྐྱེད། །ཕུང་ཁྲོལ་རྩ་བ་ཚེ་འདིའི་ཞེན་པ་ཐོངས། །ཆོས་པའི་དགྲ་ཟླ་,ཆོས་བརྒྱད་ཆོམ་ལ་ཕོབ། །དབེན་པའི་རི་བོར་སྒྲུབ་མཐའ་འཆི་ལ་གཏོད། །སྐྱིད་སྡུག་,གང་བྱུང་རོ་སྙོམ་ལམ་དུ་ཁྱེར། །ནམ་ཡང་བསླུ་མེད་མཆོག་གསུམ་སྐྱབས་སུ་
P000010_v001_00781,བསྟེན། །ཐེག་ཆེན་ལམ་རྩ་བྱང་ཆུབ་སེམས་མཆོག་བསྐྱེད༑ ༑འགལ་རྐྱེན་སྦྱོང་བྱེད་རྡོར་སེམས་,སྒོམ་བཟླས་བརྩོན། །མཐུན་རྐྱེན་སྒྲུབ་པ་ཚོགས་བསགས་མཎྜལ་ཕུལ། །བྱིན་རླབས་འཇུག་བྱེད་བླ་,མའི་རྣལ་འབྱོར་སྒོམས། །ཡོན་ཏན་གཞི་མ་ཚངས་སྤྱོད་མིག་ལྟར་སྲུངས། །ཡོན་ཏན་འཇུག་,སྒོ་དག་སྣང་ཕྱོགས་མེད་སྦྱོངས། །ཡོན་ཏན་དངོས་གཞི་ཐོས་བསམ་སྒོམ་ལ་དྲིལ། །ཡོན་,ཏན་མཐར་འདོན་བརྩོན་འགྲུས་ལྕག་གིས་བྲོབས༑ ༑བྱིན་རླབས་འཇུག་འདོད་བླ་མའི་སྒྲུབ་,པ་ཟབ། །དངོས་གྲུབ་ཐོབ་འདོད་ཡི་དམ་བསྙེན་སྒྲུབ་འབུངས། །མཁའ་འགྲོ་ཆོས་སྐྱོང་མཆོད་,དང་ཕྲིན་ལས་འགྲུབ། །ཁྱད་པར་འོད་གསལ་སྙིང་པོའི་ལམ་གྱི་སྲོལ། །བླ་མ་སངས་
P000010_v001_00782,རྒྱས་དངོས་མཐོང་མོས་གུས་ཀྱིས། །གསོལ་བཏབ་དབང་བླང་ཐུགས་ཡིད་བསྲེས་ལ་སྒོམས། །རང་,རིག་ངོ་བོ་སྟོང་ལ་རང་བཞིན་གསལ། །རིག་རྩལ་མ་འགགས་སྐུ་གསུམ་དགོངས་,པའི་གཤིས། །ཡེ་ནས་གནས་ཀྱང་རང་ངོ་མ་ཤེས་པས༑ ༑གཟུང་འཛིན་ནད་ཀྱིས་སྲིད་,པར་རྒྱུན་རིང་གནར། །ད་ནི་བླ་མའི་མན་ངག་སྨན་ཆེན་གྱིས། །གཉིས་འཛིན་བློ་,ཡི་ཟུག་རྔུ་ཀུན་བསལ་ནས། །རང་རིག་མ་བཅོས་བཞི་ཆ་གསུམ་བྲལ་འདི། །ཀུན་,བཟང་ཆོས་སྐུའི་དགོངས་པར་ཐག་ཆོད་ལ། །ཟང་ཐལ་ཀློང་དུ་གུ་ཡངས་གཏན་,སྲིད་ཟུངས། །རྩལ་གྱི་རྟོག་ཚོགས་བཟང་ངན་གང་ཤར་ཡང༌། །དགག་སྒྲུབ་མ་བྱེད་
P000010_v001_00783,ཤར་མཁན་རང་ངོ་ལྟོས། །སྦྲུལ་གྱི་མདུད་པ་ཆུ་ཡི་རི་མོ་བཞིན། །རང་གིས་,རང་གྲོལ་གཉེན་པོ་གཞན་མི་དགོས། །དུག་ལྔ་ཡེ་ཤེས་ལྔ་ཡི་ངོ་བོ་,སྟེ། །ཅིར་སྣང་ཀུན་བཟང་སྤྱོད་པའི་རྒྱན་དུ་ཤར། །ཐུན་མཚམས་ཀུན་ཏུ་ཚོགས་དྲུག་,ལྷུག་པར་སྐྱོངས། །ཡིད་དཔྱོད་འཛིན་པའི་ལྟ་སྒོམ་ཅི་བདེར་བོར། །ཉམས་ལ་མ་ཞེན་,ཡང་དང་ཡང་དུ་ཤིགས། །རྣམ་ཀུན་མ་བརྗེད་ཆོས་ཉིད་དྲན་པ་བརྟེན། །གེགས་སེལ་,སྙིང་པོ་རེ་དོགས་ཞེན་འཛིན་དོར། །བོགས་འདོན་རྒྱལ་པོ་བླ་མར་མོས་གུས་,རེམས། །མ་རྟོགས་འགྲོ་ལ་དམིགས་མེད་སྙི་རྗེ་སྒོམས། །སྤྱོད་ཡུལ་ཡོངས་སུ་དག་པ་
P000010_v001_00784,དྲན་བྱས་ནས། །རླབས་ཆེན་ཚོགས་གཉིས་བསགས་ལ་གོམས་པར་མཛོད། །དེ་སྐད་མདོ་ཁམས་,ཞེ་ཆེན་རྒྱལ་ཚབ་པས། །སྒྲུབ་བརྩོན་དགེ་སློང་བྱམས་པ་དར་རྒྱས་ལ། །ལྷོ་བྲག་,མཁར་ཆུའི་སྒྲུབ་གནས་ཆེན་པོར་གདམས། །དགེ་བས་འགྲོ་ཀུན་རྣམ་མཁྱེན་གྲོང་འཇུག་,ཤོག །༄༅། །མཚུངས་མེད་བླ་མའི་ཞབས་ལ་ཕྱག་འཚལ་ལོ། །སྤྱིར་ན་དལ་འབྱོར་རྙེད་པར་,དཀའ་བ་དང༌། །མི་རྟག་འཆི་བ་སྙིང་ནས་དྲན་བྱས་ཏེ། །རྒྱུ་འབྲས་ཟབ་,མོར་འཇུག་ལྡོག་ལྷོད་མེད་ངོས། །མདོ་སྔགས་ལམ་ལ་རང་བློས་གང་ནུས་བསླབ། །ཁྱད་,པར་འོད་གསལ་སྙིང་པོའི་ལམ་གྱི་སྲོག །ད་ལྟའི་རིག་པ་ཟང་ཐལ་རྫོགས་
P000010_v001_00785,པ་ཆེ། །ལྟ་བས་མ་བསླད་སྒོམ་གྱིས་མ་བཅིངས་ཤིང༌། །བློ་དང་ཡིད་དཔྱོད་,ཉམས་ཀྱིས་མ་བསྒྲིབས་པར། །མངོན་སུམ་རྗེན་པར་ངོ་འཕྲོད་གནད་དུ་ཆེ། །རང་རིག་,ངོ་བོ་སྟོང་པ་ཆོས་ཀྱི་སྐུ། །རང་བཞིན་གསལ་ལ་འཛིན་བྲལ་ལོངས་སྤྱོད་,རྫོགས། །ཐུགས་རྗེ་རིག་རྩལ་མ་འགགས་སྤྲུལ་པའི་སྐུ། །སྐུ་གསུམ་དབྱེར་མེད་རང་གི་,རིག་པར་རྫོགས། །དེ་ལྟར་རྟོགས་ན་བཟང་ངན་རྟོག་ཚོགས་ཀུན། །ཇི་ལྟར་ཤར་ཡང་,ཆོས་སྐུའི་རང་རྩལ་ཏེ། །གང་ལྟར་སྣང་ཡང་ཀུན་བཟང་རོལ་པའི་རྒྱན། །ཡིན་ལུགས་,ཤེས་ན་ཐམས་ཅད་ཀ་ནས་དག །སྤང་བླང་འཛིན་བྲལ་བྱར་མེད་ནམ་མཁའི་
P000010_v001_00786,ཀློང༌། །སྐྱིད་ཉལ་ཆོག་པའི་རྣལ་འབྱོར་བློ་རེ་བདེ། །གཅིག་ཐོག་ཐག་བཅད་མཛོད་,ཅིག་སྒྲུབ་པ་པོ། །སྒོམ་པ་བརྟན་ཀྱང་གྲོལ་ས་མ་ཤེས་ན། །བསམ་གཏན་ལྷ་,དང་འདྲ་བར་གསུངས་དེའི་ཕྱིར། །བཟང་རྟོག་ཉམས་ལ་མ་ཞེན་ཕཊ་ཀྱིས་ཆོད། །ངན་,རྟོག་ཐམས་ཅད་རང་གྲོལ་ལམ་དུ་ཁྱེར། །གང་ལྟར་ཤར་ཡང་གཉུག་མའི་ངང་,དུ་ཤིགས། །གཟུང་འཛིན་བློ་ཡུལ་ལས་འདས་ལྟ་བའི་རྩེ། །ཡིན་ལུགས་ཅོག་གེར་འཇོག་,པ་སྒོམ་པའི་བཅུད། །ཤར་གྲོལ་རྗེས་མེད་སྤྱོད་པའི་སྲོག་གཅིག་སྟེ། །རང་རིག་མངོན་,དུ་གྱུར་ཚེ་འབྲས་བུ་ལགས། །དེ་ལས་གཞན་པའི་གདམས་ངག་ཡོད་མི་དགོས། མཚུངས་
P000010_v001_00787,མེད་དྲིན་ཆེན་བླ་མའི་ཞལ་ལུང་ཡིན། །འདི་དོན་ལག་ཏུ་ལོངས་ཤིག་རྟོགས་,ལྡན་པ། །དེ་སྐད་སྔགས་བན་པདྨ་བི་ཛ་ཡས། །སྒྲུབ་བརྩོན་རྣལ་འབྱོར་ཆོས་འཕེལ་,བཟང་པོ་ལ། །གང་ཤར་སྐད་ཅིག་ཉིད་ལ་འདོམས་པ་སྟེ། །དགེ་བས་འགྲོ་ཀུན་,ཀུན་བཟང་ཀློང་གྲོལ་ཤོག །༄༅། །རྟོགས་ལྡན་ཆོས་འཕེལ་བཟང་པོ་ལ་ཕུལ།ཕ་མཚུངས་མེད་,བླ་མའི་ཞབས་ལ་འདུད། །ཆོས་དབུ་མ་ཕྱག་རྒྱ་རྫོགས་ཆེན་སོགས༑ ༑ལམ་ཟབ་མོའི་,ལྟ་བ་མང་ལགས་ཀྱང༌། །དོན་བློ་བྲལ་གྱི་ཡེ་ཤེས་མ་རྟོགས་ན། །ཡིད་,དཔྱོད་ཀྱི་འཛིན་པས་རང་གཞན་འཆིང༌། །ད་གཏན་མེད་དུ་ཉོལ་དང་རྟོགས་
P000010_v001_00788,ལྡན་པ། །བདེ་བ་དང་གསལ་དང་མི་རྟོག་སོགས། །ཉམས་སྣ་ཚོགས་ཀྱི་འཆར་སྒོ་,མང་ལགས་ཀྱང༌། །རང་རིག་པའི་རང་རྩལ་མ་རྟོགས་ན། །ཡིན་སྙམ་གྱི་སྒོམ་,གྱིས་བསླུ་ཉེན་གདའ། །ད་རང་བབ་ཏུ་ཞོག་དང་རྟོགས་ལྡན་པ། །མཚམས་སྒྲུབ་དང་,བཟླས་བརྗོད་དཀའ་ཐུབ་སོགས། །ཆོས་སྤྱོད་ཀྱི་རྣམ་གྲངས་མང་ལགས་ཀྱང༌། །རང་གྲོལ་,གྱི་གནད་དང་མི་ལྡན་ན། །རྐྱེན་ཐོག་ཏུ་བབ་ཚེ་རང་མཚང་ངོམ། །གདེང་གྲོལ་,ཐོག་ཏུ་ཆོས་དང་རྟོགས་ལྡན་པ། །ཞལ་གཟིགས་དང་ལུང་བསྟན་གྲུབ་རྟགས་སོགས། །ཉམས་,རྩལ་གྱི་རྣམ་པ་མང་ལགས་ཀྱང༌། །དོན་རིག་པའི་བཙན་ས་མ་ཟིན་
P000010_v001_00789,ན། །བཟང་རྟོག་གི་སྒྲོག་གིས་འཆིང་ཉེན་གདའ། །ཀ་དག་གི་གཏན་སྲིད་འཛིན་རེ་,རན། །ཚུལ་དེ་སྐད་ལྟ་སྒོམ་སྤྱོད་པའི་གླུ། །ཕ་མཚུངས་མེད་བླ་མའི་བཀའ་དྲིན་,གྱིས། །བུ་ང་ཡི་བློ་ལ་གོ་མྱོང་སྐྱེས། །ཁྱེད་དད་དམ་དག་པའི་རྟོགས་ལྡན་,ལ། །ཚིག་སྦ་གསང་མེད་པར་ཕུལ་བ་ལགས། །ཐུགས་མཉེས་པར་མཛོད་ཅིག་རི་ཁྲོད་,པ། །དགེ་དེས་ཀྱང་འགྲོ་ཀུན་ཀློང་གྲོལ་ཤོག །ཅེས་པའང་སྙོམ་ལས་པ་པདྨ་བི་,ཛས་རྟོགས༵་ལྡན༵་ཆོས༵་འཕེ༵ལ་བཟ༵ང་པོ༵་ལ༵་ཕུ༵ལ་བ་དགེ།༄༅། །བརྩེ་བའི་སྙིང་གཏམ་,མདོ་ཙམ་བཤད་ཀྱིས་ཉོན།དཔལ་ལྡན་ཡོན་ཏན་བྱེ་བའི་མཛོད་འཆང་བའི། །སྐྱབས་གཅིག་
P000010_v001_00790,ཆོས་ཀྱི་རྗེ་ལ་ཕྱག་བྱས་ནས། །ལས་ཀྱི་འབྲེལ་བའི་གཉེན་བཤེས་ཚོགས་རྣམས་,ལ། །བརྩེ་༵བའི༵་སྙིང༵་གཏམ༵་མ༵དོ་ཙ༵མ་བཤ༵ད་ཀྱིས༵་ཉོན༵། །དལ་འབྱོར་རིན་ཆེན་དབུལ་པོའི་,གཏེར་རྙེད་འདྲ། །མདོ་མེད་ལག་སྟོང་མ་བྱེད་གཉེན་གྲོགས་རྣམས། །ནམ་འཆི་ཆ་མེད་,རླུང་གསེབ་མར་མེ་འདྲ༑ ༑མི་རྟག་རྟག་འཛིན་མ་བྱེད༴ །སྐྱེས་ཙམ་ཉིད་ནས་འཆི་,བའི་བརྡ་བྱུང་ལས། །དོན་མེད་བློ་རྒྱ་མ་སྐྱེད་གཉེན་གྲོགས་རྣམས། །སྒྱུ་མའི་ལུས་,འདི་མགྲོན་ཁང་གཡར་པོ་འདྲ། །མགྲོན་ཁང་སྐྱུར་བར་ངེས་སོ༴ །ཟང་ཟིང་ནོར་འདི་,ཆུ་ཡི་ལྦུ་བ་འདྲ། །ལྦུ་བ་སྟོང་པར་ངེས་སོ༴ ༑བརྩིགས་པའི་མཁར་འདི་སྒྱུ་
P000010_v001_00791,མའི་སྤྲུལ་བསྒྱུར་འདྲ། །སྒྱུ་མ་འཇིག་པར་ངེས་སོ༴ །འདུས་བའི་གྲོགས་འདི་ཚོང་འདུས་,མགྲོན་པོ་འདྲ། །མགྲོན་ཚོགས་གྱེས་པར་ངེས་སོ༴ །ལང་ཚོའི་དཔལ་འདི་དབྱར་གྱི་མེ་,ཏོག་འདྲ། །མེ་ཏོག་རྙིང་པར་ངེས་སོ༴ །ན་རྒ་འཆི་བ་རི་གཟར་འབབ་ཆུ་,འདྲ། །འབབ་ཆུ་བཟློག་པར་དཀའ་འོ༴ །འཆི་བདག་བདུད་འདི་དགོང་ཀའི་གྲིབ་སོ་འདྲ༑ ༑གྲིབ་,སོ་མྱུར་བར་འོང་གི༴ །གཡོ་བའི་ཚེ་འདི་ཞབས་རྡོལ་རྫིང་བུ་འདྲ། །སྣོན་མེད་,མྱུར་དུ་འཛད་ངེས༴ །ཕ་མ་རྒན་རབས་བཀུར་འོས་སློབ་དཔོན་འདྲ། །འཆི་ཁར་ཡི་,མུག་མ་འཇུག༴ ༑གཟའ་ཚང་གཉེན་འབྲེལ་རྨི་ལམ་གྲོགས་རྙེད་འདྲ། །ངན་ཤགས་འཐབ་མོ་
P000010_v001_00792,མ་བྱེད༴ །གཞན་རྒྱུད་དཀྲུགས་པའི་ཚིག་རྩུབ་མཚོན་ཆ་འདྲ། །ངག་གཏམ་འཇམ་པོར་སྨྲོས་,ཤིག༴ །གང་འབྲེལ་འཚེང་བ་ལྷ་ཆོས་ནོར་བུ་འདྲ། །བུ་ཚ་ཆོས་ལ་ཚུད་ཅིག༴ །སྒོ་,ཁྱི་གནག་ཕྱུགས་སྐྱོང་འོས་བུ་དང་འདྲ། །ཞི་དལ་བྱམས་པས་སྐྱོངས་ཤིག༴ །ཐར་པའི་,སྲོག་གཅོད་ལོག་འཚོ་དུག་ཅན་འདྲ། །སྲོག་གཅོད་སྟོན་མོ་མ་མང་༴ །ཀུན་འབྱུང་,ལས་ནི་དཔྱིད་བཏབ་ས་བོན་འདྲ༑ ༑ལས་འབྲས་བསླུ་མེད་སོམས་ཤིག༴ །སྣོད་བཅུད་བདེ་,སྡུག་འགྲོ་བའི་ལས་ཀྱིས་བྱེད༑ ༑དགེ་བཅུའི་རྩ་བ་ཚུགས་ཤིག༴ །དམ་ཆོས་དགེ་བ་,བདུད་རྩིའི་ལྗོན་ཤིང་འདྲ། །སྦྱོར་རྗེས་སྡིག་དང་མ་བསྲེ༴ །འཁྱོག་པོའི་བློ་ཅན་ལྤགས་
P000010_v001_00793,སྔོན་ཝ་སྐྱེས་འདྲ། །ནམ་ཕུག་ཕུང་བར་ངེས་སོ༴ །གནོད་ལན་གནོད་འབྱུང་མདའ་ལན་,འབེན་བཙུགས་འདྲ། །གཡོ་སྒྱུའི་གནོད་པ་མ་སྒྲུབས༴ །དྲང་པོའི་བློ་ཅན་དྲང་སྲོང་མཆོག་,རྣམས་བཞིན། །ཀུན་གྱིས་བཀུར་བར་ངེས་སོ༴ ༑རང་འདོད་ཆུང་བས་འཚེང་བ་མང་བཀུར་,འདྲ། །ཀུན་ལ་ཕན་པ་སྒྲུབས་ཤིག༴ །དགེ་གྲོགས་དང་འགྲོགས་ཙན་དན་འཁྲི་ཤིང་འདྲ། །བཟང་,སྤྱོད་ཤུགས་ཀྱིས་འགོ་འོ༴ །གྲོགས་ངན་དང་འགྲོགས་ཉ་རོས་ཀུ་ཤ་བཞིན། །ངན་སྤྱོད་,ཤུགས་ཀྱིས་འགོ་འོ༴ །བསོད་ནམས་བསགས་འབྲས་སྤྱི་བོ་སྐྱེས་དང་འདྲ། །དགེ་ལ་སྤྱོད་,པར་གྱིས་ཤིག༴ །དཀར་མིན་འབྲས་བུ་སེར་སྐྱ་ཉ་དང་འདྲ། །སྡིག་ལ་འགྱོད་པ་
P000010_v001_00794,བསྐྱེད་ཅིག༴ །རང་བདེ་འདོད་བཞིན་གཞན་ཡང་དེ་དང་འདྲ། །ཀུན་ལ་གནོད་པ་མ་,སྐྱེལ༴ །མ་བརྟགས་ཚིག་སྨྲ་ཁྱུང་དང་ཁྱབ་འཇུག་འདྲ། །བརྟག་དཔྱད་ཞིབ་ཏུ་གྱིས་ཤིག༴ །མ་,བརྟགས་གྲོགས་ནི་རྒྱ་མཚོའི་སྦལ་བ་འདྲ། །དོགས་པ་སེམས་ལ་ཆོངས་ཤིག༴ །མ་བརྟགས་,སྤྱོད་པ་སྨྱོན་པའི་ལད་མོ་འདྲ། །ཀུན་གྱི་འཕྱ་སྨོད་གཞི་ཡིན༴ །བསླུ་བྱེད་ཚིག་,ཉན་ཁྱུ་མཆོག་སེང་གེ་འདྲ། །རང་གཞན་གཉིས་ཕུང་ངེས་སོ༴ །སྲིད་པའི་གནས་ནི་,སྲིན་མོའི་གླིང་ཚུད་འདྲ། །ནམ་ཡང་བདེ་བ་མེད་དོ༴ །གཅིག་ནས་གཅིག་བརྒྱུད་སྤོས་,རྒྱའི་རི་མོ་འདྲ། །འཁོར་མཐའ་ཐུག་པ་མེད་དོ༴ །སྡུག་བསྔལ་གསུམ་ནི་ཆུ་ཡི་
P000010_v001_00795,གཉེར་མ་འདྲ། །སྲིད་ན་སངས་དུས་མེད་དོ༴ །ཁམས་གསུམ་འཁོར་བ་མེ་ཡི་འོབས་,དང་འདྲ༑ ༑སྐྱོ་བ་གཏིང་ནས་བསྐྱེད་ཅིག༴ །དགེ་བའི་བཤེས་གཉེན་སྨན་པའི་རྒྱལ་པོ་,འདྲ། །སྨན་པ་བླ་མ་ཚོལ་ཅིག༴ །ལམ་བདེན་སྡུག་བསྔལ་དུག་སེལ་སྨན་དང་འདྲ། །གདམས་,ཟབ་ཉམས་སུ་ལོངས་ཤིག༴ །དད་པ་དགེ་བའི་སྣ་ཁྲིད་གསེར་འཁོར་འདྲ། །དྭངས་འདོད་,ཡིད་ཆེས་སྐྱེད་ཅིག༴ །ཉེས་པའི་ཚད་གཞིལ་མཆོག་གསུམ་གདུགས་དཀར་འདྲ། །བསླུ་མེད་སྐྱབས་,སུ་བསྟེན་ཅིག༴ །བྱང་ཆུབ་སེམས་མཆོག་ཡིད་བཞིན་ནོར་བུ་འདྲ། །ཐེག་ཆེན་ཁྱད་ནོར་,ཆོངས་ཤིག༴ །གཡོ་བའི་སེམས་ནི་གླང་ཆེན་སྨྱོན་པ་འདྲ། །ངན་འགྲོའི་གཡང་ལ་འཕེན་
P000010_v001_00796,ནོ༴ ༑དྲན་ཤེས་བརྟན་པོ་དགེ་སྲུང་ལྕགས་རི་འདྲ། །བྱ་ར་སེམས་ལ་གྱིས་ཤིག༴ །རྒྱུད་,ལྔའི་འགྲོ་རྣམས་ཕ་མ་ཡིན་ངེས་པས། །ཉེ་རིང་ཆགས་སྡང་སྤོངས་ཤིག༴ །སྟོང་ཉིད་,སྙིང་རྗེ་ཐེག་ཆེན་ལམ་གྱི་སྲོག །བློ་སྦྱོང་རྒྱུན་དུ་གྱིས་ཤིག༴ །དཀར་ནག་ཆོས་,བཞི་བློ་སྦྱོང་ལམ་གྱི་སྙིང༌། །འཇུག་ལྡོག་ཚུལ་བཞིན་གྱིས་ཤིག༴ །གཞན་ཕན་བསྒྲུབས་,པས་རང་གཞན་བདེ་ལེགས་འགྲུབ༑ ༑ཀུན་ལ་ཕན་པ་སྒྲུབས་ཤིག༴ །དམ་པ་རྣམ་གསུམ་,གསེར་འགྱུར་རྩི་དང་འདྲ། །དགེ་ཚོགས་ལྕགས་ཁམས་སྒྱུར་ཅིག༴ །སྦྱིན་པ་ཡིད་བཞིན་རིན་,ཆེན་གཏེར་དང་འདྲ། །འབྱོར་བ་འཛད་མེད་ཡིན་ནོ༴ །ཚུལ་ཁྲིམས་ཡོན་ཏན་ཀུན་གཞི་
P000010_v001_00797,ཞིང་ས་འདྲ། །དུས་དང་གཏན་ཁྲིམས་སྲུངས་ཤིག༴ །བཟོད་པ་ཉེས་པའི་དཔུང་སྲུང་གོ་,མཚོན་འདྲ། །ཞེ་སྡང་དགྲ་བོ་ཐུལ་ཅིག༴ ༑བརྩོན་འགྲུས་རྣམ་མཁྱེན་གླིང་བགྲོད་ཤིང་རྟ་,འདྲ། །ལེ་ལོའི་དམག་དཔུང་བཟློག་ཅིག༴ ༑བསམ་གཏན་རྣམ་རྟོག་རླུང་གནོན་རི་རབ་འདྲ། །ཏིང་,འཛིན་རྩེ་གཅིག་སྒོམས་ཤིག༴ །ཤེས་རབ་སྲིད་མཚོ་ལས་སྒྲོལ་གྲུ་གཟིངས་འདྲ། །ཆོས་རབ་,རྣམ་འབྱེད་གོམས་མཛོད༴ །ཀུན་འབྱུང་རྩ་བ་མ་རིག་བདག་འཛིན་དཔུང༌། །བདག་མེད་,ལམ་གྱིས་ཐུལ་ཅིག༴ །ལུས་ལ་རྟོག་དང་ཆུ་ཤིང་སྙིང་པོ་བཞིན། །གང་ཟག་བདག་,མེད་མཐོང་ངོ་༴ །སེམས་ལ་ལྟོས་དང་སེམས་མེད་ནམ་མཁའ་ལྟར། །ཆོས་ཀྱི་བདག་
P000010_v001_00798,མེད་མཐོང་ངོ་༴ །ཡུལ་ལ་ལྟོས་དང་སྣང་སྟོང་ཆུ་ཟླ་བཞིན༑ ༑བདེན་གཉིས་ཟུང་,དུ་འཇུག་གོ༴ །ཡུལ་ཅན་ལྟོས་དང་མཁའ་ལ་འཇའ་ཤར་བཞིན། །གསལ་སྟོང་ཐ་དད་,མེད་དོ༴ །བར་དུ་ཀློད་དང་སྤྲོས་བྲལ་འོད་གསལ་དང༌། །དབུ་མའི་བདེན་དོན་,མཐོང་ངོ་༴ །དེ་ལྟར་ལམ་བདེན་ཚོགས་གཉིས་ཟུང་འབྲེལ་ནས། །འགོག་བདེན་མངོན་དུ་,འགྱུར་རོ༴ །གལ་མདོ་གནད་ཀྱི་གདམས་པ་དེ་ལགས་པས། །འདི་དོན་ལག་ཏུ་ལོངས་,ཤིག༴ ༑པདྨ་བི་ཛ་ཡུལ་གཞན་བགྲོད་ལགས་ཀྱང༌། །སྙིང་གཏམ་འདི་ལས་མེད་དོ་,གཉེན་གྲོགས་རྣམས། །ཁྱེད་ཅག་འཕྲལ་ཡུན་ཀུན་ཏུ་དགེ་བ་ཡི། །སྐྱབས་གསོལ་ནན་གྱིས་
P000010_v001_00799,བགྱིད་དོ༴ ༑འདི་དོན་ཚུལ་བཞིན་ཉམས་སུ་ལེན་མཛོད་དང༌། །ང་ཉིད་སྡོད་དང་,ཁྱད་མེད་གཉེན་གྲོགས་རྣམས། །དེ་སྐད་བྱ་ལོ་ས་ཟླའི་ཚེས་བརྒྱད་ཉིན། །དུང་དཀར་,གཡས་འཁྱིལ་འདྲ་བའི་རི་ཞོལ་དུ། །གཉེན་བཤེས་རྣམས་ལ་སྙིང་གཏམ་གྲོས་སུ་,གདམས། །དགེ་བས་འགྲོ་ཀུན་མངོན་པར་འཚང་རྒྱ་ཤོག །༄༅། །གཅུང་དགེ་ལེགས་རྒྱ་མཚོ་ལ་,ཕན་སེམས་གོ་འདོད་ཀྱི་ཚུལ་དུ་གདམས་པ།ཨོཾ་སྭསྟི། ཀ་ར་བུ་རམ་སྦྲང་,རྩི་ལ་སོགས་པ། །ཁ་ལ་ཞིམ་དགུའི་བཟའ་བ་མི་བདོག་ཀྱང༌། །ག་ལེར་,བརྟགས་ན་སེམས་ལ་འབབས་པ་ཡི། །ང་ཡི་བསླབ་བྱ་ཚིག་གསུམ་སྨྲ་ཡིས་
P000010_v001_00800,གསོན། །ཅ་ཅོའི་སྨྲ་མང་གྲོགས་ཀྱི་རྣ་བར་གཟན། །ཆ་ལུགས་འཆོལ་སྤྱོད་ཚུལ་ཁྲིམས་,འཆལ་བའི་རྐྱེན། །ཇ་ཆང་ཤ་ལ་སྲེད་པ་འཆིང་བའི་རྒྱུ། །ཉ་རྒྱས་ཟླ་ལྟའི་,ཚུལ་ཁྲིམས་ཉམས་མེད་སྲུངས། །ཏ་ཐཱ་ག་ཏའི་བསྟན་དང་མཇལ་དུས་འདིར། །ཐ་མལ་,དབང་དུ་སྒོ་གསུམ་མི་བཏང་བར། །ད་ལྟ་ཉིད་ནས་བརྩོན་པའི་དཔུང་བསྐྱེད་,ལ། །ན་རྒ་འཆི་ཚེ་མི་འགྱོད་བློ་བདེ་མཛོད། །པ་སངས་ལྟར་དཀར་ལྷག་པའི་,བསམ་པ་ཡི། །ཕ་མ་འགྲོ་ལ་ཉེ་རིང་བློ་སྤོངས་ཏེ༑ ༑བ་ཡི་བེའུ་སྐྱོང་,བཞིན་ཐབས་མཁས་ཀྱིས། །མ་ལུས་འཕྲལ་ཡུན་བདེ་དགའི་དཔལ་ལ་སྦྱོར། །ཙཱ་གངས་ལ་
P000010_v001_00801,སོགས་དབེན་པའི་ནགས་ཁྲོད་དུ། །ཚ་གྲངས་དཀའ་སྤྱོད་བཟོད་པ་ལྷུར་ལེན་པས། །ཛ་,ཡའི་དགོངས་བཅུད་བློ་འདས་རྫོགས་པ་ཆེ། །ཝ་ལེར་རིག་སྟོང་གཉུག་མའི་རང་,ཞལ་ལྟོས། །ཞྭ་མོའི་ཏོག་ལྟར་བླ་མ་སྤྱི་བོར་སྒོམས། །ཟ་འཐུང་ཕུད་ཀྱིས་མཆོད་,དང་གསོལ་བཏབ་ན། །འ་འུར་བྱིན་རླབས་འཕོ་བའི་དབང་བསྐུར་གྱིས། །ཡ་མཚན་རྟོགས་,པའི་རང་ཞལ་མཇལ་བར་ངེས། །ར་བ་བརྒལ་དཀའ་སྲིད་པའི་གྲོང་གནས་འགྲོ། །ལ་,འུར་བདེ་ལྡན་ཞིང་དུ་དབུགས་དབྱུང་ཕྱིར། །ཤ་ཟན་གདོལ་ཕྲུག་བརྩོན་པའི་གོ་,བགོས་ལ། །ས་བཅུ་ལམ་ལྔའི་མངོན་རྟོགས་ངོམ་པར་མཛོད། །ཧ་ཧ་གཅེན་གྱི་ཉམས་
P000010_v001_00802,མཚར་བསླབ་བྱའི་ཕྲེང༌༑ ༑ཨ་གྲོ་བན་ཆུང་དགྱེས་པའི་གསོས་སུ་འབུལ། །ཁྱེད་བློ་,ཐོས་བསམ་སྒོམ་པས་རབ་ཕྱུག་སྟེ། །འཆད་རྩོད་རྩོམ་པའི་ལང་ཚོ་དར་གྱུར་,ཅིག །ཅེས་པའང་རང་གི་གཅུང་དགེ་ལེགས་རྒྱ་མཚོ་ལ་ཕན་སེམས་གོ་འདོད་,ཀྱི་ཚུལ་དུ་གདམས་པའོ། །༄༅། །འདི་དང་གཏན་དུ་དགེ་བའི་བསླབ་བྱ།སྐྱབས་ཀུན་འདུས་,ཞལ་དྲིན་ཆེན་ཆོས་ཀྱི་རྗེ། །འབྲལ་མེད་སྙིང་དབུས་པདྨོར་རྟག་བཀོད་ནས། །འདི༵་དང༵་,གཏ༵ན་དུ༵་ད༵གེ་བ༵འི་བསླབ༵་བྱ༵འི་ཕྲེང༌། །ཁྱེད་གསུང་མི་ལྡོག་ཙམ་དུ་མདོ་,ཙམ་བྲི། །དལ་འབྱོར་རྙེད་དཀའ་འབུངས་གསུམ་ཆོས་ལ་ཐོན། །ནམ་འཆི་ཆ་མེད་བརྩོན་
P000010_v001_00803,འགྲུས་ལྕག་གིས་བྲོབས། །རྒྱུ་འབྲས་བསླུ་མེད་བླང་དོར་ཚུལ་བཞིན་གྱིས། །འཁོར་བའི་སྡུག་,བསྔལ་བཟོད་དཀའ་སྐྱོ་བ་སྐྱེད། །ནམ་ཡང་མི་བསླུ་མཆོག་གསུམ་སྐྱབས་སུ་བསྟེན༑ ༑ཡོན་,ཏན་གཞི་རྟེན་ཚུལ་ཁྲིམས་རྣམ་དག་སྲུངས། །ཐེག་ཆེན་རྩ་བ་བྱང་ཆུབ་སེམས་,མཆོག་བསྐྱེད། །བློ་སྦྱོང་སྙིང་པོ་བྱམས་དང་སྙིང་རྗེ་སྒོམས། །གསང་སྔགས་ལམ་སྲོག་དམ་,ཚིག་རྣམ་དག་བྱོས། །བྱིན་རླབས་རྩ་བ་བླ་མར་མོས་གུས་རེམས། །དངོས་གྲུབ་གཞི་,མ་ཡི་དམ་བསྙེན་སྒྲུབ་འབུངས། །ཕྲིན་ལས་ཐོག་མེད་མཁའ་འགྲོ་ཆོས་སྐྱོང་མཆོད། །ཁྱད་,པར་དབང་རྣོན་ཚེ་འདིར་གྲོལ་བའི་ཐབས། །བླ་མ་སངས་རྒྱས་དངོས་སུ་མཐོང་
P000010_v001_00804,བའི་བློས། །གསོལ་བཏབ་དབང་བླངས་ཐུགས་ཡིད་དབྱེར་མེད་བསྲེས། །བློ་བྲལ་རྫོགས་པ་ཆེན་,པོའི་དགོངས་པ་སྐྱོངས། །ཆོས་ཉིད་འོད་གསལ་གདོད་མའི་མཁའ་དབྱིངས་ལས། །རོལ་པ་འཁོར་,འདས་སྤྲིན་ཚོགས་ཅིར་ཡང་ཤར། །ཕན་གནོད་མེད་དེ་རང་བྱུང་རང་ལ་ཐིམ། །ཆོས་,ཉིད་ནམ་མཁའ་ལྟ་བུའི་གཤིས་ལུགས་སྐྱོངས། །ད་ལྟའི་རིག་པ་རང་བབ་རྫོགས་,པ་ཆེ། །ལྟ་བས་མ་བསླད་སྒོམ་གྱིས་མ་འཆིང་ཞིང༌། །བློ་དང་ཡིད་དཔྱོད་,མཚན་མས་མ་བསྒྲིབས་པར། །མངོན་སུམ་རྗེན་པར་ངོ་འཕྲོད་གནད་དུ་ཟབ། །རང་རིག་,ངོ་བོ་སྟོང་པ་ཆོས་ཀྱི་སྐུ། །རང་བཞིན་གསལ་ཆ་མ་འགགས་ལོངས་སྤྱོད་
P000010_v001_00805,རྫོགས། །ཐུགས་རྗེའི་རིག་རྩལ་ཤར་གྲོལ་སྤྲུལ་པའི་སྐུ། །སྐུ་གསུམ་དགོངས་པའི་རང་མདངས་,སྐྱོང་བར་འཚལ། །ཡེ་ནས་གྲོལ་བས་བསྐྱར་གྲོལ་འབད་རྩོལ་བྲལ། །གང་ཤར་རང་གྲོལ་,གཉེན་པོའི་འཛིན་སྟངས་ཤིག །གཅེར་གྲོལ་ཅོག་བཞག་ཆེན་པོར་ལ་བཟླ་བའི། །མཐའ་གྲོལ་,ནམ་མཁའ་ལྟ་བུའི་ངང་ལ་ཞོག །རྩལ་གྱི་རྟོག་ཚོགས་བཟང་ངན་གང་ཤར་,ཡང༌། །དགག་སྒྲུབ་མ་བྱེད་རང་བབ་གཉུག་མར་ཀློད། །དུག་ལྔ་ཡེ་ཤེས་ལྔ་,ཡི་ངོ་བོ་སྟེ། །ཅིར་སྣང་ཀུན་བཟང་སྤྱོད་པའི་རྒྱན་དུ་འཆར། །མདོར་ན་སྣང་,གྲགས་རྟོག་གསུམ་གང་ཤར་ཡང༌། །ཤར་རྗེས་མ་གཅོད་ཤར་མཁན་ངོ་བོ་
P000010_v001_00806,ལྟོས། །འཛིན་པའི་རྟོད་ཕུར་ཆོས་དབྱིངས་དོན་གྱུར་ཚེ། །ཆོས་ཉིད་དངོས་པོའི་གཤིས་ལུགས་,མཐོང་བ་ལགས། །ཚུལ་འདི་ས་སྐྱོད་སྤྱོདཡེ་ཤེས་ཌཱ་ཀི་ནི། །སྐལ་བཟང་སྒྲོན་མ་,དཔོན་སློབ་ཐུགས་བཞེད་བཞིན། །མདོ་མེད་སྤྲང་འཁྱམས་པདྨ་བི་ཛས་བྲིས། །དགེ་བས་འགྲོ་,ཀུན་གཏད་མེད་ཡོངས་གྲོལ་ཤོག །༄༅། །སུམ་ཚན་བཅུར་དྲིལ་གྱི་ཕྲེང་བ།རྗེ་འགྲན་ཟླ་,མེད་པའི་བཀའ་དྲིན་ཅན། །ཕ་བློ་གྲོས་མཐའ་ཡས་ཞབས་ལ་འདུད༑ ༑བུའི་བློ་སྣ་,ཆོས་ལ་བསྒྱུར་དུ་གསོལ། །ཀྱེ་གསོན་དང་རྣལ་འབྱོར་དུང་རྒྱན་ཅན། །ཁྱེད་རྣལ་འབྱོར་,རྒྱན་མེད་མ་ལགས་ཀྱང༌། །དོན་མེད་ཐབས་མེད་པའི་རྒྱན་འགའ་ཞིག །དུས་དེ་
P000010_v001_00807,རིང་ཉམས་ལ་ཤར་ནས་སྨྲ། །ཁྱེད་རྣལ་འབྱོར་སྤྱོད་པའི་རྒྱན་དུ་མཛོད། །མཚན་ལྡན་,བླ་མ་ཚོལ་དང་གཅིག །གདམས་ཟབ་སྒྲོ་འདོགས་གཅོད་དང་གཉིས། །ཐོས་དོན་ཉམས་སུ་,ལེན་དང་གསུམ། །འདི་གསུམ་རྣལ་འབྱོར་རྒྱན་དུ་ཆེ། །ངེས་འབྱུང་བློ་སྣ་བསྟུང་དང་,གཅིག །ཕྱོགས་མེད་རྒྱལ་ཁམས་འགྲིམ་དང་གཉིས། །གང་བྱུང་ལམ་དུ་ཁྱེར་དང་གསུམ། །འདི་གསུམ་,ཡང་རྣལ་འབྱོར་རྒྱན་དུ་ཆེ། །དག་སྣང་ཕྱོགས་མེད་རྒྱས་དང་གཅིག །སྡོམ་གསུམ་གནང་,བཀག་ཤེས་དང་གཉིས། །སྤྱོད་པ་དུས་ཚོད་འབྲེལ་དང་གསུམ། །འདི་གསུམ༴ །བླ་མ་སྤྱི་བོར་,སྒོམ་དང་གཅིག །ཡི་དམ་བསྙེན་སྒྲུབ་བརྩོན་དང་གཉིས། །མཁའ་འགྲོ་གྲོགས་སུ་བསྟེན་དང་
P000010_v001_00808,གསུམ། །འདི་གསུམ་ཡང་༴ །སྒྲུབ་ཕུག་ཞྭ་ལྟར་གྱོན་དང་གཅིག །དཀའ་སྤྱད་སྙིང་རུས་ཐོན་,དང་གཉིས། །དམ་བཅའ་མཐའ་རུ་ཕྱིན་དང་གསུམ། །འདི་གསུམ་ཡང་རྣལ་འབྱོར་པའི༴ །སྦྱོར་བ་,སེམས་བསྐྱེད་བཟང་དང་གཅིག །དངོས་གཞི་ཤེར་ཏིང་འཛོམས་དང་གཉིས༑ ༑འགྲུབ་རྟགས་མངོན་དུ་,འགྱུར་དང་གསུམ། །འདི་གསུམ་ཡང་༴ །ལྟ་བ་ཡིད་དཔྱོད་བྲལ་དང་གཅིག །སྒོམ་པ་དབྱིངས་,རིག་འབྲལ་མེད་གཉིས། །སྤྱོད་པ་རང་གྲོལ་ལམ་ཁྱེར་གསུམ༑ ༑འདི་གསུམ་ཡང་རྣལ་འབྱོར༴ །སེམས་,རིག་ལ་ཤན་ཕྱེད་དང་གཅིག །གཟུང་འཛིན་རྟོད་ཕུར་བུད་དང་གཉིས། །ཆོས་ཉིད་བཙན་,ས་ཟིན་དང་གསུམ། །འདི་གསུམ༴ །ཉིན་མོ་སྣང་བ་རྒྱས་འདེབས་གཅིག །མཚན་མོ་འོད་གསལ་
P000010_v001_00809,སྦུབས་འཇུག་གཉིས། །དུས་རྒྱུན་རྩོལ་མེད་དྲན་བརྟེན་གསུམ། །འདི་གསུམ༴ །སྒྲུབ་མཐའ་འཆི་ལ་གཏད་,དང་གཅིག །སྒྲུབ་འབྲས་བསྟན་ལ་ཕན་དང་གཉིས། །འབྲེལ་ཚད་དགེ་ལ་སྦྱོར་དང་གསུམ། །འདི་,གསུམ་ཡང་རྣལ་འབྱོར་རྒྱན་དུ་ཆེ། །ཁྱེད་རྣལ་འབྱོར་རི་ཁྲོད་འཛིན་པ་ལ། །རྒྱན་,ཕལ་པ་བརྒྱ་ཡི་དགོས་པ་མེད། །དོན་མེད་ཐབས་མེད་པའི་རིན་ཆེན་རྒྱན། །སུམ༵་,ཚན༵་བཅུར༵་དྲིལ༵་གྱི༵་ཕྲེང༵་བ༵་འདི། །དུས་དེ་རིང་ཉམས་ཀྱི་རྩལ་ལས་ཤར། །སྙིང་,ཉེ་བས་བཀག་མེད་གླུ་རུ་བླངས། །དགེ་འདིས་ཀྱང་རྣལ་འབྱོར་སྤྱོད་པ་ཁྱེད། །ཚེ་,སྒྲུབ་པ་མཉམ་པའི་སྨོན་ལམ་ཞུ། །ཞེས་པའང་འགྱུར་བསྟན་ངོར་པདྨ་བི་ཛས་
P000010_v001_00810,བརྗོད་པ་དགེ།༄༅། །དཔེ་དོན་འབྲེལ་བའི་གླུ།ཕ་མཚུངས་མེད་བླ་མའི་ཞབས་ལ་འདུད། །བྱང་,སྤུ་ཐོག་གཞུང་གི་ཚུགས་སོ་རུ༑ ༑ཁ་བ་ཉིན་མཚན་སྒྲེལ་ཏེ་བབས། །དེའི་སྟོབས་,ཀྱིས་མིག་གི་དབང་པོ་ཉམས། །ལུས་སེམས་ལ་བརྣག་དཀའི་ཟུག་གཟེར་ལྡང༌། །མྱ་,ངན་གྱི་ཐང་ལ་འོ་བརྒྱལ་བྱས། །ཚུལ་དེ་དང་མཐུན་པའི་གླུ་ཞིག་ལེན། །ཚེ་,འདིར་སྣང་ཞེན་པའི་ཐང་ཆེན་དུ། །རྣམ་གཡེང་འཛད་མེད་ཀྱི་ཁ་བ་བབས། །དལ་,འབྱོར་གྱི་མིག་བུ་བཅོམ་ལ་ཉེ། །དགེ་བློ་ཡི་མིག་ལྕིབས་འཚག་རེ་རན༑ ༑བློ་,རྟག་འཛིན་གདུག་པའི་ཐང་ཆེན་དུ། །ལོ་ཟླ་ཡི་ཁ་བ་མ་ཚོར་བབས། །ཚེ་
P000010_v001_00811,སྲོག་གི་མིག་བུ་བཅོམ་ལ་ཉེ། །ལོང་མེད་ཀྱི༴ །བློ་ཕྱིན་ཅི་ལོག་བཞིའི་ཐང་,༴ །རྒྱུ་འབྲས་འཆོལ་ཉོག་གི་ཁ་བ་བབས། །ཐར་ཀྲོལ་གྱི་མིག་བུ༴ །བླང་དོར་གྱི་,༴ །སྤྱིར་སྐྱེ་རྒ་ན་འཆིའི་ཐང་༴ །དགོས་སྡུག་བསྔལ་གསུམ་གྱི་ཁ་༴ །བདེ་སྐྱིད་,ཀྱི་མིག་བུ་༴ །ངེས་འབྱུང་གི་༴ །རྒྱུད་མ་དག་ལོག་ལྟའི་ཐང་༴ །རྐྱེན་སྐྱོན་,རྟོག་གདུག་པའི་ཁ་༴ །སྐྱབས་སྡོམ་གྱི་མིག་༴ །དག་སྣང་གི་མིག་༴ ༑རྒྱུད་མ་,བསྡམས་བག་མེད་ཀྱི༴ །རྐྱེན་རྙེད་ཚོལ་ཚུལ་འཆོས་ཀྱི་ཁ་༴ །སོར་སྡོམ་གྱི་མིག་,༴ ༑སྤང་གཉེན་གྱི་༴ །རྒྱུད་རང་དོན་ཡིད་བྱེད་ཀྱི་ཐང་༴ །རྐྱེན་བདག་རྒྱལ་གཞན་
P000010_v001_00812,ཕམ་གྱི་༴ ༑བྱང་སེམས་ཀྱི་༴ །བློ་སྦྱོང་གི་༴ །རྒྱུད་ཐ་མལ་འཁྲུལ་འཛིན་གྱི་,ཐང་༴ །རྐྱེན་རྨོངས་གཡེངས་མཐར་འཛིན་གྱི་ཁ་བ་༴ །སྔགས་སྡོམ་གྱི་མིག་༴ །ཤེར་,ཏིང་གི་༴ །སྒོམ་ལུང་མ་བསྟན་གྱི་ཐང་ཆེན་དུ། །བྱིང་རྒོད་རྨུགས་གསུམ་གྱི་,ཁ་༴ །མཉམ་བཞག་གི་༴ །ཞི་ལྷག་གི་༴ །སྒོམ་འཛིན་ཞེན་ཅན་གྱི་ཐང་༴ །དགག་,སྒྲུབ་བློས་བྱས་ཀྱི་ཁ་བ་༴ །དོན་བློ་བྲལ་གྱི་༴ །བྱར་མེད་ཀྱི་༴ །སེམས་,རང་བབ་ཏུ་འཇོག་པའི་ཐང་༴ །ཉམས་ཟ་ཟི་མང་པོའི་ཁ༴ །དོན་རྟོགས་པའི་,མིག་༴ །རིག་པ་གཅེར་ཕུད་ཀྱི་༴ །སེམས་ཐ་མལ་དུ་ཡེངས་པའི་༴ །བློ་དུག་
P000010_v001_00813,ལྔ་ཟང་ཀའི་ཁ་༴ ། ལམ་ཁྱེར་གྱི་མིག་༴ །རང་གྲོལ་གྱི་མིག་༴ །བློ་རེ་,དོགས་གཉིས་འཛིན་གྱི་ཐང་ཆེན་དུ། །གེགས་གོལ་ནོར་ཤོང་སའི་ཁ་བ་བབས། །ལྟ་,སྒོམ་གྱི་མིག་བུ་བཅོམ་ཉེན་གདའ། །ཟང་ཐལ་འཛིན་མེད་ཀྱི་མིག་ལྕིབས་འཚག་,རེ་རན། །ཚུལ་དེ་སྐད་དཔེ༵་དོ༵ན་འ༵བྲེལ་བ༵འི་གླུ༵། །བློ་བག་ཡངས་པདྨ་རྣམ་རྒྱལ་,གྱིས། །བློར་ཤར་བཞིན་བཀག་མེད་ཡི་གེར་བྲིས། །དགེ་དེས་ཀྱང་གཟུང་འཛིན་རྒྱ་གྲོལ་,ཤོག །༄༅། །ཨང་ཡིག་བཅུ་བདུན་གྱི་གླུ་ཆུང༌།ཤེས་རབ་སྙིང་རྗེ་ཟུང་འབྲེལ་བས། །སྲིད་,ཞིའི་མཐའ་ལ་མི་གནས་པའི། །རྣམ་གྲོལ་ཡོན་ཏན་རྒྱ་མཚོའི་གཏེར། །གདོད་མའི་མགོན་
P000010_v001_00814,ལ་ཕྱག་འཚལ་ལོ། །དལ་འབྱོར་རྙེད་དཀའ་ཐོབ་ལགས་ཀྱང༌། །མི་རྟག་འཆི་བ་,མྱུར་དུ་འོང༌། །འཆི་ཚེ་ཆོས་ལས་ཕན་པ་མེད། །ཆོས་མིན་བྱ་བ་སྤོངས་,ཤིག་ཨང༌། །འགྲོ་ཀུན་རང་དོན་སྒྲུབ་པས་ཕུང༌། །ཐུབ་པ་གཞན་དོན་མཛད་,པས་འཚེངས། །སྲིད་པའི་རྩ་བ་བདག་འཛིན་ཡིན། །རང་འདོད་འགོང་པོ་ཐུལ་ཅིག་ཨང༌,༑ ༑ཡོན་ཏན་གཞི་མ་ཚུལ་ཁྲིམས་ཡིན། །སངས་རྒྱས་བྱང་ཆུབ་སེམས་ལས་འཁྲུངས། །འབྲས་ཆོས་,ཐུན་མིན་གསང་བ་སྔགས། །སྡོམ་གསུམ་འགལ་མེད་སྲུངས་ཤིག་ཨང༌། །ཐོས་པས་མ་,རིག་མུན་པ་སེལ། །བསམ་པས་ཉོན་མོངས་དགྲ་བོ་ཆོམས། །སྒོམ་པས་འོད་གསལ་གཏེར་
P000010_v001_00815,ཁ་འབྱེད། །རྣམ་གསུམ་གཅིག་ཏུ་དྲིལ་ཅིག་ཨང༌། །ཉམས་རྟོགས་བྱིན་རླབས་སྟོབས་ལས་,ཤར། །དེ་ཡི་རྩ་བ་མོས་གུས་ཡིན། །རྗེ་ལ་སངས་རྒྱས་དངོས་མཐོང་བའི། །གསོལ་འདེབས་,ཐུན་བཞིར་སྒོམས་ཤིག་ཨང༌། །ཆོས་ཀུན་རྩ་བ་རང་གི་སེམས། །མ་རིག་རྣམ་,རྟོག་འཁོར་བའི་རྒྱུ། །རྟོགས་ན་ལྷན་སྐྱེས་ཕྱག་རྒྱ་ཆེ། །ཆོས་སྐུའི་རང་མདངས་སྐྱོངས་,ཤིག་ཨང༌། །དགག་སྒྲུབ་འཛིན་བློ་མ་སྐྱེད་པར། །འོད་གསལ་གཉུག་མའི་ངང་དུ་,ཀློད། །གང་ཤར་ཕྱག་རྒྱ་ཆེན་པོའི་ངང༌། །ཡེ་ཤེས་རྒྱུན་ཆད་མེད་དོ་ཨང༌,། །བདེ་གསལ་མི་རྟོག་ཉམས་ཞེན་ཅན། །ཁམས་གསུམ་འཁོར་བའི་ས་བོན་ཡིན། །གཉུག་མ་
P000010_v001_00816,རང་གནས་གཟུང་འཛིན་བྲལ། །མཐོང་མེད་ཚུལ་གྱིས་མཐོང་ངོ་ཨང༌། །རྣམ་རྟོག་ཉོན་,མོངས་བདེ་སྡུག་དང༌། །ན་ཚ་རྐྱེན་ངན་ཤི་གསོན་སོགས། །གང་ཤར་རང་ངོར་,བལྟས་པས་གྲོལ། །རོ་སྙོམས་ལམ་དུ་ཁྱེར་ཅིག་ཨང༌། །ཕྱག་རྫོགས་དབུ་གསུམ་ལ་,སོགས་པའི། །གྲུབ་མཐའི་ཆོས་སྐད་མང་ལགས་ཀྱང༌། །ངེས་དོན་མཐར་ཐུག་གཅིག་ཏུ་,འབབས། །མ་བཅོས་གཉུག་མར་ཀློད་ཅིག་ཨང༌། །འདིར་སྣང་ཆོས་བརྒྱད་ཆོམ་དང་གཅིག །དབེན་,གནས་རི་ཁྲོད་འགྲིམ་དང་གཉིས། །དད་བརྩོན་ཤེས་རབ་འཛོམས་དང་གསུམ། །སྒྲུབ་ལ་མེད་,ཐབས་མེད་དོ་ཨང༌། །མོས་གུས་ལྟེམ་རྐྱང་མེད་དང་གཅིག །གདམས་ཟབ་སྒྲོ་འདོགས་
P000010_v001_00817,ཆོད་དང་གཉིས། །སྣང་བ་ཐད་ཀར་གཅོད་དང་གསུམ༑ ༑རྟོགས་པ་སྐྱོངས་ལ་དགོས་སོ་,ཨང༌། །དག་སྣང་ཕྱོགས་མེད་འབྱོངས་དང་གཅིག །གང་བྱུང་ལམ་དུ་ཁྱེར་དང་གཉིས། །ཐམས་,ཅད་སྤྱི་བོས་ཁུར་དང་གསུམ། །རྒྱལ་ཁམས་འགྲིམ་ལ་དགོས་སོ་ཨང༌། །རང་འདོད་,འཁྲི་བ་ཆོད་དང་གཅིག །གཞན་ཕན་གཡོ་ཟོལ་མེད་དང་གཉིས། །བསྡུ་བཞིའི་ལག་ལེན་,མཁས་དང་གསུམ། །ཚོགས་པ་སྐྱོངས་ལ་དགོས་སོ་ཨང༌༑ ༑སྦྱོར་བ་སེམས་བསྐྱེད་བཟང་,དང་གཅིག །དངོས་གཞི་འཁོར་གསུམ་རྟོག་མེད་གཉིས༑ ༑རྗེས་ལ་བྱང་ཆུབ་ཡོངས་བསྔོ་གསུམ། །བྱང་,ཆུབ་སྒྲུབས་ལ་དགོས་སོ་ཨང༌། །བདེན་གཉིས་གནས་ལུགས་ཤེས་དང་གཅིག །སྟོང་ཉིད་
P000010_v001_00818,སྙིང་རྗེར་འབྲེལ་དང་གཉིས། །ཚོགས་གཉིས་ཟུང་དུ་འཇུག་པ་གསུམ། །རྒྱལ་བ་དགྱེས་པའི་,ལམ་ཡིན་ཨང༌། །གསོག་ན་འཕགས་པའི་ནོར་བདུན་སོག །འདུལ་ན་རང་རྒྱུད་ཉོན་,མོངས་ཐུལ། །སྐྱོང་ན་བླ་མའི་རྣམ་ཐར་སྐྱོངས། །བྱ་རྒྱུ་དེ་ལས་མེད་དོ་ཨང༌,། །ཨ༵ང་ཡི༵ག་བ༵ཅུ་བ༵དུན་གླུ༵་ཆུང༵་འདི། །རྒྱལ་ཁམས་བསྐོར་བའི་སྙོམ་ལས་པས། །རང་གཞན་,དྲན་པའི་གསོས་སུ་བྲིས། །དགེ་བས་འགྲོ་ཀུན་སྨིན་གྲོལ་ཤོག །ཅེས་པའང་སྙོམ་ལས་,པ་པདྨ་བི་ཛས་ཤངས་ཟབ་ལུང་མི་ཚོར་གཉེན་གྱི་ཕུག་པའི་འདབས་,ཞོལ་དུ་ཉམས་ལ་ཤར་ནས་བྲིས་པ་དགེ།༄༅། །ཀ་དག་ལྟ་བ་རྟོགས་པའི་
P000010_v001_00819,རྦད་ཁམས་ནི་ཆེན་པོས། །ཁ་མཁས་མི་ལ་གཏོང་བར་དགའ་མོ་རང་འདུག་,སྟེ། །ག་ལེར་ནང་དུ་རྟོགས་དང་གོ་རྒྱུ་ཞིག་ཡོང་གི། །ང་བདག་འཛིན་པ་,ཐུལ་ལམ་སྙིང་གྲོགས་ཀྱི་ཚོགས་རྣམས། །ཅ་ག་ནོར་རྫས་འགུགས་པའི་བློ་སྟོབས་,ནི་ཆེན་པོས༑ ༑ཆ་ལུགས་ཆོས་ལྟར་བཅོས་པའི་ཆོས་བརྒྱད་ཀྱི་ཞགས་པས། །ཇ་དང་,རིན་ཆེན་ལོག་འཚོའི་རྙེད་པ་དེ་འདུ་མོད། །ཉ་ར་བྱེད་རྒྱུའི་སྡོམ་གསུམ་,རྣམ་དག་དེ་འདུག་གམ། །ཏ་མིང་རྒྱལ་པོའི་མངའ་ཐང་ལོངས་སྤྱོད་ཀྱིས་འབྱོར་,ཡང༌། །ཐ་ཆད་སེམས་ལ་ངོམས་པའི་དུས་སྐབས་ཤིག་མེད་པས། ད་ལྟ་ཉིད་
P000010_v001_00820,ནས་རང་སེམས་གྱོང་པོ་འདི་ཐུལ་ལ། །ན་འཆིའི་གཙེས་ཚེ་ཕན་པའི་ལྷ་,ཆོས་ཤིག་མཛོད་ཨང༌། །པ་ར་མི་ཏའི་གཞུང་དང་གསང་སྔགས་ཀྱི་ལམ་,སྲོལ། །ཕ་མཆོག་བླ་མའི་ལུང་བཞིན་འགལ་མེད་དུ་སྤྱོད་ཅིག །བ་གླང་རྭ་ལྟར་,བདེན་གཉིས་འགལ་བ་རུ་འཛིན་ན། །མ་རིག་གཉིས་འཛིན་གཟེབ་ནས་བདེན་མཐོང་,དེ་དཀའོ། །ཙཱ་གངས་གོངགནས་ཆེན་འགྲིམ་པའི་གྲོགས་མཆེད་ཀྱི་ཚོགས་རྣམས། །ཚ་གྲང་ངལ་,དུབ་བཟོད་ནུས་གོ་ཆ་ཞིག་མེད་ན། །ཛ་ལང་བཙན་ལས་ཆེ་བའི་གཤིས་,ངན་དེ་འགྲན་ཚེ། །ཝ་སྐྱེས་ལྤགས་སྔོན་ལྟ་བུའི་ཉམས་དམས་དེ་འོང་སྲིད། །ཞྭ་
P000010_v001_00821,གོས་འཕྱོར་ཆས་ངོམས་པའི་རྫིག་རྫིག་འདྲ་མེད་ཀྱང༌། །ཟ་མ་ལྟོ་འགྲང་,ཙམ་འདི་སྔོན་བསགས་ཀྱི་འབྲས་བུ། །འ་ཅག་ཇི་ལྟར་བྱས་རུང་སྐྱིད་པོ་,རུ་འདུག་པས། །ཡ་རབས་སྦྱོད་པས་གནས་བསྐོར་དོན་ལྡན་རེ་མཛོད་ཅིག །ར་བ་,གངས་རིས་མཛེས་པ་མདོ་སྨད་ཀྱི་ལྗོངས་ནས། །ལ་ལུང་བགྲོད་དཀའི་འཕྲང་བསྒྲལ་,ལྷོ་མོན་གྱི་ལྗོངས་སུ༑ ༑ཤ་ཟན་གདོལ་ཕྲུག་ཚོགས་རྣམས་བདེ་བླག་ཏུ་བསླེབས་,ཟིན། །ས་ཐག་རིང་པོ་མིན་གྱིས་དབུས་གཙང་ལ་ཆས་འགྲོ། །ཧ་ཧ་ཉམས་མཚར་,ཀླུ་དབྱངས་ཀ་སྨད་ཀྱི་ཕྲེང་བ། །ཨ་གྲོ་བན་ཆུང་མགྲིན་པའི་རྒྱུད་མངས་
P000010_v001_00822,ལས་དྲངས་སོ། །དུས་གསུམ་ཀུན་ཏུ་དགེ་བའི་ཤིས་བརྗོད་ཀྱི་མེ་ཏོག །དཀོན་མཆོག་,རིན་ཆེན་གསུམ་གྱིས་དེང་འདིར་རུ་སྩོལ་ཅིག །༄༅། །རྗེ་རྫོགས་པའི་སངས་རྒྱས་མི་,གཟུགས་ཅན། །མགོན་བློ་གྲོས་མཐའ་ཡས་ཞབས་ལ་འདུད། །མི་བདག་དང་བདག་འདྲ་སྙིགས་,མའི་འགྲོ། །བློ་ཆོས་སུ་འགྲོ་བར་བྱིན་གྱིས་རློབས། །ཀྱེ་ལེགས་པར་གསོན་དང་བཞིན་,བཟང་པོ། །ཁྱེད་ཁ་སེང་གདམས་ངག་དགོས་སོ་ཞེས། །ནན་ཏན་གྱིས་བསྐུལ་མོད་བཏང་,སྙོམས་ལུས། །དུས་དེ་རིང་ཉམས་ལ་ཤར་ནས་སྨྲ། །ཚེ་དགོང་ཀའི་ཉི་བཞིན་ཕར་,ཕར་འགྲོ། །དགྲ་འཆི་བདག་གྲིབ་སོ་ཚུར་ཚུར་འོང༌༑ ༑ལང་ཚོ་ཡི་མེ་ཏོག་
P000010_v001_00823,ཡུད་ཀྱིས་རྙིང༌། །དུས་དོ་ནུབ་འཆི་འམ་སུ་ཡིས་ཤེས། །སྟོབས་མངའ་ཐང་ཆེ་,ཡང་སྡོད་དབང་མེད། །ནོར་ལོངས་སྤྱོད་ཕྱུག་ཀྱང་བསླུ་མི་ནུས། །གཉེན་ཉེ་བ་མང་,ཡང་བཤོལ་མི་ཐེབས། །དཔའ་དཔུང་ཚོགས་འཛོམས་ཀྱང་བརྒལ་མི་ནུས། །ཤགས་སྨྲ་ལྕེ་བདེ་,ཡང་ལན་མི་ཐེབས། །བློ་ཤེས་རྒྱ་ཆེ་ཡང་གྲོས་མི་བཏུབ། །སིབ་སིབ་ཀྱི་མཆི་,མའི་ཆར་གཡོ་བཞིན། །རིག་རིག་གི་ཉེ་དུའི་གདོང་ལ་བལྟ། །ལྡབ་ལྡིབ་བརྡབ་རྡིབཀྱི་,གཏམ་གྱི་ཐ་མ་སྨྲ། །ངར་ངར་གྱི་དབུགས་ཀྱི་ཕྲེང་བ་བརྩེགས། །ལུས་སེམས་ཀྱི་,ཚོགས་པ་སོ་སོར་བྲལ། །རྣམ་ཤེས་ཁོ་རྟེན་མེད་གཅིག་པུར་འཁྱམས། །ནོར་ལོངས་སྤྱོད་
P000010_v001_00824,རྣམས་དང་གཏན་བྲལ་བྱས། །གཉེན་ཉེ་བའི་གྲོགས་དང་རྒྱབ་ཀྱིས་གྱེས། །འཇིགས་རུང་གི་,མུན་པས་མདུན་ནས་བསུ། །ལས་རླུང་དམར་དྲག་པོས་རྒྱབ་ནས་དེད། །བཟོད་དཀའ་བའི་,བར་དོའི་གཡང་ལ་ལྷུང༌། །དབང་མེད་དུ་གཤིན་རྗེའི་ཁྲིམས་རར་ཚུད། །དགེ་སྡིག་,གི་ཞལ་ལྕེ་གཅོད་པའི་ཚེ། །ལས་དགེ་བ་མ་བསགས་ཁྱེར་དབང་མེད། །སྡིག་མི་,དགེ་བྱས་ཟིན་བསྐྱུར་མི་གཏུབ། །ངན་སོང་གི་སྡུག་བསྔལ་བཟོད་གླགས་མེད། །དུས་དེ་,ཚེ་འགྱོད་ཀྱང་ཅི་བྱར་ཡོད། །དུས་ད་ལྟ་རང་དབང་རང་ལ་ཡོད། །མགོན་བདེ་,བར་གཤེགས་པའི་བསྟན་དང་མཇལ། །མཚན་ལྡན་གྱི་དགེ་བའི་བཤེས་ཀྱིས་ཟིན། །ཆོས་གདམས་
P000010_v001_00825,ངག་གང་འདོད་ཐོབ་དུས་འདིར། །མི་བསམ་ཤེས་ཡོད་ན་ལྷ་ཆོས་མཛོད། །གཏན་འདུན་,མ་ལེགས་ཉེས་ད་རེས་ཡིན། །བློ་གཏད་ས་དཀོན་མཆོག་གསུམ་ལ་གྱིས། །སྡིག་མི་,དགེའི་ལས་རྣམས་དུག་བཞིན་སྤོངས། །སྔར་བྱས་ཀྱི་ལས་ལ་བཤགས་སྡོམ་གྱིས། །ལས་རྣམ་,དཀར་ཚོགས་རྣམས་འབད་པས་སྒྲུབས། །གཞན་དགེ་བ་སྒྲུབ་ལ་ཡི་རང་ཕུལ། །མ་འགྲོ་,དྲུག་ཡོངས་ལ་སྙིང་རྗེ་སྒོམས། །སྒོ་གསུམ་གྱི་ཕན་འདོགས་ཅི་ནུས་སྒྲུབས། །ལུས་ཐ་,མལ་མ་སྡོད་ཕྱག་བསྐོར་རེམས། །ངག་ལོང་གཏམ་མ་མང་ཁ་བཏོན་འབུངས༑ ༑སེམས་ཡན་,པར་མ་བཏང་ནང་དུ་ཁུག །མོས་གུས་དང་སྙིང་རྗེ་བྱང་སེམས་སྒོམས༑ ༑དུས་རྒྱུན་
P000010_v001_00826,དུ་མ་བརྗེད་དྲན་ཤེས་བརྟེན། །ཅི་བྱེད་ཀུན་དགེ་བའི་ལམ་ལ་བསྒྱུར། །དགེ་ཚོགས་,རྣམས་རྣམ་མཁྱེན་རྒྱུ་རུ་བསྔོས། །ཁྱེད་དེ་ལྟར་མཛད་ན་སྐལ་བར་ལྡན། །གཏན་འདུན་,མ་ལེགས་པའི་ཕོ་རྒོད་ལགས། །ཚིག་དེ་སྐད་པདྨ་བི་ཛ་ཡས། །གཙང་བཀྲ་ཤིས་,ལྷུན་པོའི་ཞོལ་དུ་སྨྲས། །དགེ་དེས་ཀྱང་རྨུ་རྒོད་འགྲོ་བ་རྣམས། །བློ་དམ་པའི་,ཆོས་སུ་འགྲོ་བར་ཤོག༑༄༅། །གང་དྲན་འཆལ་ཚིག་མདོ་ཙམ་གསོལ།དོན་གཉིས་མཐར་ཕྱིན་,ཤཱཀྱའི་སྲས་པོ་ཡིས། །མཛོད་ལྔའི་ཤིང་རྟར་མི་བསྙེངས་སེང་གེའི་སྒྲས། །ཆེས་ཆེར་བསྔགས་,པ་དོན་གྱི་ཐམས་ཅད་མཁྱེན། །བློ་གྲོས་མཐའ་ཡས་ཞབས་པད་གཙུག་ན་མཆོད། །དམ་
P000010_v001_00827,པའི་བཤེས་གཉེན་མང་པོས་རྗེས་བཟུང་ཞིང༌། །གསར་རྙིང་གདམས་པའི་བདུད་རྩི་,མང་ཐོས་ཀྱང༌། །རང་རྒྱུད་ཤིང་རྟར་མ་རུངས་གྱུར་པ་ཡི། །དམན་པ་བདག་,གིས་བསླབ་བྱ་ཇི་ལྟར་འདོམས། །འོན་ཀྱང་ཆོས་གྲོགས་དམ་པའི་གསུང་བསྐུལ་ངོར༑ ༑གང༵་,དྲན༵་འཆ༵ལ་ཚི༵ག་མ༵དོ་ཙམ༵་གསོ༵ལ་འདིར་དགོངས། །ཀྱེ་མ་དེང་སང་སྙིགས་ལྔའི་མཐའ་,ལ་ཐུག །མི་བསྲུན་སྐྱེ་བོ་བསམ་སྦྱོར་ཕྱིན་ཅི་ལོག །དྲང་པོར་མི་གནས་གཡོ་,སྒྱུ་བསླུ་བྲིད་མཁན། །ལོག་སྤྱོད་སྣ་དགུས་རང་གཞན་ཕུང་ལ་སྦྱོར། །དེ་ཡིས་དཀར་,ཕྱོགས་ལྷ་ཀླུ་འཁྲུགས་པའི་ལྟས། །ནད་མུག་མཚོན་འཁྲུགས་འབྱུང་བཞིའི་འཇིགས་པ་སོགས། །མི་
P000010_v001_00828,རུང་ལྟས་ངན་གནོད་པ་སྤྲིན་བཞིན་འདུ། །འགྲོ་བའི་བདེ་སྐྱིད་པད་ཚལ་ཟུམ་,ལ་ཉེ། །ཚུལ་འདིར་གཟིགས་དང་ངེས་འབྱུང་མི་འཕེལ་ལམ། །ཐུབ་བསྟན་ལུང་རྟོགས་སྙིང་,པོ་བཤད་སྒྲུབ་གཉིས། །རང་གར་བོར་ནས་འདོད་ཡོན་འདུ་འཛི་གཉེར། །བདག་བསྟོད་གཞན་,སྨོད་འགྲན་སེམས་དུག་ཆུས་མྱོས། །ཕྱོགས་འཛིན་ཆགས་སྡང་སྡེ་འཁྲུགས་རྩོད་པ་སྤེལ། །རང་,འདོད་ཕུག་བཅུག་གཞན་ཕན་ཡིན་པར་རློམ། །ལྟ་བ་ཁ་ཁྱེར་དྲེད་པོས་རྒྱལ་,ཁམས་གང༌། །ཐུབ་བསྟན་ཉིན་བྱེད་ནུབ་རིར་གཞོལ་ལ་ཉེ། །ཚུལ་འདིར་གཟིགས་དང་,སྐྱོ་བ་མི་འཕེལ་ལམ། །དལ་འབྱོར་རྟེན་རྙེད་དམ་པའི་བཤེས་དང་མཇལ། །ཟབ་རྒྱས་
P000010_v001_00829,གདམས་པའི་སྨན་མཆོག་ཐོབ་ནའང༌། །ཉམས་སུ་མ་ལོན་མི་ཚེ་ཕལ་ཆེར་,ཟད། །འཆི་བདག་ཆུ་སྲིན་ཁ་རུ་ཆུད་ལ་ཉེ། །བསགས་པའི་ནོར་དང་མཐུན་པའི་,གཉེན་གྲོགས་དང༌། །བརྩེགས་པའི་མཁར་དང་འབྲེལ་བའི་ཡོན་བདག་སོགས། །ཐམས་ཅད་བོར་,ནས་གཅིག་པུར་འགྲོ་བའི་དུས། །བདག་ལ་སང་ཙམ་འབྱུང་ངམ་སུ་ཡིས་ཤེས། །བློ་,འདི་ནང་དུ་བཀུག་སྟེ་མ་བལྟས་ན། །བྱས་ལོ་ཐོས་ལོས་རང་མགོ་འཁོར་,ཉེན་གདའ། །རང་དབང་ཡོད་ཚེ་ཆོས་ཤིག་མ་འགྲུབ་ན། །དབང་མེད་ན་འཆིའི་གཏུགས་,ཚེ་ཅི་བྱར་ཡོད། །དལ་བའི་དུས་སུ་བརྩོན་པ་མ་བསྐྱེད་ན། །བྲེལ་བའི་དུས་
P000010_v001_00830,སུ་འགྱོད་པས་ཅི་ལ་ཕན། །འཇིག་རྟེན་བྱ་གཞག་ཆུ་ཡི་གཉེར་མ་འདྲ། །སྔ་,མ་མ་ཟིན་ཕྱི་མས་བརྩེགས་མར་ནོན༑ ༑ཤི་ཤིར་སྒྲུབ་ཀྱང་དེ་ལ་ཟིན་,པ་མེད། །ནམ་བཞག་ཚེ་ན་ཟིན་པ་ཆོས་ཉིད་ཡིན། །བློ་ཆུང་ཚིག་གིས་ཕན་,བཏགས་གནོད་པའི་རྒྱུ། །ཟེར་ཚད་ཁ་ལ་ཉན་ན་འགྲུབ་དུས་ཅི། །གང་བྱུང་ཆོག་,ཤེས་རང་ཐག་མ་ཆོད་ན། །དགོས་དགོས་དྲ་བའི་མིག་འདྲ་ཟད་པ་མེད། །ཐམས་,ཅད་ཚང་ནས་བསྒྲུབ་པ་བྱ་སྙམ་སྟེ། །འཆི་བདག་བདུད་ཀྱིས་ཕྱི་བཞག་ཅང་,གཏོང་ངམ། །གངས་ལྗོངས་འདི་ན་ཕྱུགས་རྫི་རྒན་པོ་ཡན། །འཇིག་རྟེན་ཕྱི་མར་ཆོས་
P000010_v001_00831,ཀྱིས་ཕན་ནོ་ཞེས། །སྒྲོགས་མོད་ལག་ལེན་སྡིག་ལ་འཕུལ་བ་འདི། །སྙིང་ནས་འཆི་,བ་མ་དྲན་ཁོ་ནས་ལན། །མན་ངག་གནད་གཟེར་སྙིང་ལ་མ་བཏབ་ན། །ཞུས་,ཞུས་ཐོབ་ཐོབ་ཙམ་གྱིས་ཕན་མི་ཐོགས། །ཁམས་གསུམ་འཁོར་བའི་རྒྱ་མཚོ་གཏིང་,རེ་ཟབ། །རིགས་དྲུག་འཁྲུལ་བའི་གཡང་ས་ངོས་རེ་གཟར། །བདུད་བཞི་འཇིགས་པའི་རྐུང་,འཕྲང་གཟུར་རེ་དཀའ། །གཟུང་འཛིན་ཞེན་པའི་བག་ཆགས་འཐས་རེ་ཆེ། །དེ་ཕྱིར་རང་,མགོ་རང་གིས་མ་བསྐོར་བར། །སྙིང་ནས་ཡང་དག་ཆོས་ཤིག་མཛད་འཚལ་ལོ། །རྒྱལ་,བའི་ཆོས་ཕུང་བརྒྱད་ཁྲི་བཞི་སྟོང་པོ། །འགྲོ་རྒྱུད་ཉོན་མོངས་དེ་སྙེད་གཉེན་
P000010_v001_00832,པོར་གསུངས། །ཉོན་མོངས་ཀུན་གྱི་རྩ་བ་བདག་འཛིན་ཡིན། །བདག་འཛིན་འདུལ་ལ་ཆོས་,ཕུང་བརྒྱད་ཁྲི་འདུས། །རང་རྒྱུད་ཉོན་མོངས་བདག་འཛིན་ཐུལ་འདུག་ན༑ ༑ལྟ་སྤྱོད་གྲུབ་,མཐའ་ཇི་ལྟར་གནས་ཀྱང་རུང༌། །ངེས་པར་ཡང་དག་ལམ་དུ་ཚུད་པ་,ཡིན༑ ༑རང་རྒྱུད་མ་དུལ་ཐེག་དགུའི་ཆོས་ཤེས་ཀྱང༌། །གནད་ཀྱིས་ཕན་མེད་ལེགས་,པའི་སྐར་མས་ཀྱང༌། །སྡེ་སྣོད་བཅུ་གཉིས་བློ་ནས་འཆད་ཅེས་གྲགས། །གནད་དུ་,སོང་མིན་གནམ་ཐིག་འདི་ཁོ་ན། །ལེགས་པར་ཤེས་ནས་རང་རྒྱུད་བརྟག་པ་,གཅེས། །སྟོན་མཆོག་མཉམ་མེད་ཤཱཀྱའི་སྲས་པོས་ཀྱང༌། །འཁོར་ལོས་སྒྱུར་བའི་རྒྱལ་སྲིད་
P000010_v001_00833,ཡོངས་བཏང་ནས། །ངེས་འབྱུང་དཀའ་སྤྱད་བྱང་ཆུབ་བདུད་རྩི་བརྙེས། །དེ་བཞིན་སངས་རྒྱས་,གཉིས་པ་པདྨ་འབྱུང༌། །བཀའ་གདམས་བསྟན་པའི་ཆུ་མགོ་ཨ་ཏི་ཤ།སྒྲུབ་བརྒྱུད་,བྱེ་བའི་འབྱུང་ཁུངས་མར་མི་དྭགས། །འོད་གསལ་བསྟན་པའི་ཤིང་རྟ་ཀུན་མཁྱེན་,སོགས། །གངས་ལྗོངས་བཤད་སྒྲུབ་བསྟན་པའི་མངའ་བདག་ཀུན། །ཚེ་འདིར་མ་ཆགས་ཞི་བའི་,ནགས་སུ་གཤེགས། །གཅིག་པུར་དཀའ་སྤྱད་སྒྲུབ་པའི་རྒྱལ་མཚན་བཙུགས། །མཁྱེན་རྟོགས་ཀློང་གྱུར་,དོན་བརྒྱུད་རྒྱལ་ས་ཟིན། །དོན་གཉིས་མཐར་ཕྱིན་གཞན་ཕན་ཕྲིན་ལས་རྒྱུན། །མཁའ་མཉམ་,བརྡལ་བ་ཁོ་ནའི་རྣམ་ཐར་ལས། །ཚེ་འདིའི་ཕུན་ཚོགས་སྙན་གྲགས་སྒྲུབ་པའི་
P000010_v001_00834,ཚུལ། །འདུག་གམ་མི་འདུག་ལེགས་པར་སོམས་དང་གསལ། །མགོན་པོ་མཆོག་རྣམས་གདོད་མའི་,དབྱིངས་གཤེགས་ཀྱང༌། །གདམས་པའི་གནད་རྣམས་བརྩེ་བས་ཤུལ་དུ་བཞག །བཤད་རྒྱུད་ཚིག་,གི་ངད་པ་མ་ཡལ་ཞིང༌༑ ༑དོན་བརྒྱུད་བྱིན་རླབས་རོ་བཅུད་མ་ཉམས་,པའི། །སྐལ་བཟང་ཡིད་ཀྱི་གདུང་སེལ་བདུད་རྩིའི་ཆབ། །མཚུངས་མེད་བླ་མའི་ཞལ་ལུང་,ཁོ་ན་ཡིན། །ཅིག་ཅར་བ་དང་རིམ་གྱིས་པ་ལ་སོགས། །གང་ཟག་བློ་ཡི་,རིམ་པ་མི་འདྲ་ཡང༌། །ཀུན་ཀྱང་བདེ་གཤེགས་སྙིང་པོ་ཅན་ཡིན་ཕྱིར། །མྱུར་,བུལ་ཙམ་ལས་མཐར་ཐུག་དོན་ལ་གཅིག །དེ་ཕྱིར་སྙིང་ནས་བརྩོན་པས་སྒོམ་
P000010_v001_00835,ནུས་ན། །རྒྱུད་ནས་བཤད་པའི་ཡོན་ཏན་ཇི་སྙེད་པ། །ངེས་པར་རང་གི་རྒྱུད་,ལ་སྐྱེ་བར་འགྱུར༑ ༑དེ་ཡང་ལོ་ཟླ་ཞག་དུས་ཙམ་གྱིས་མིན། །སྒྲུབ་མཐའ་དམ་,བཅའ་འཆི་དང་མཉམ་པར་དགོས། །མངོན་དུ་མ་གྱུར་བར་དུ་སྒོམ་པ་གལ། །ཁ་,ཅིག་རྫོགས་ཆེན་ནམ་མཁའི་རྣལ་འབྱོར་ལ། །ཐུན་དང་ཐུན་མཚམས་ཡེ་ནས་མེད་,དོ་ཞེས། །ཡིད་དཔྱོད་ཚིག་གི་གོ་བར་གདེང་འཆའ་ནས། །རང་རྒྱུད་ཐ་མལ་ངང་,དུ་ལུས་པ་མང༌། །རྫོགས་ཆེན་ནམ་མཁའི་རྣལ་འབྱོར་ཞེས་པ་དེ། །རྣམ་ཤེས་,ལས་འདས་ཡེ་ཤེས་ཆེན་པོའི་ངང༌། །འཁོར་འདས་རྟོག་པའི་སྤྲིན་ཚོགས་རང་
P000010_v001_00836,དེངས་པས། །ཉིན་མོ་གཟུང་འཛིན་རྣམ་རྟོག་མི་གཡོ་ཞིང༌། །མཚན་མོ་འཁྲུལ་པའི་,རྨི་ལམ་མི་འཆར་བར། །ཉིན་མཚན་རེས་མེད་འོད་གསལ་ཆེན་པོའི་ངང༌། །མཉམ་,པར་བཞག་དང་མ་བཞག་མེད་པ་ཡི། །དགོངས་པ་ཐུན་མཚམས་འདས་ལ་ཟེར་,བ་ཡིན། །དེ་འདྲའི་གདེང་ཚད་འདུག་གམ་རང་ལ་སོམས། །ཐོག་མེད་ནས་གོམས་མ་,རིག་གཟུང་འཛིན་མཐུས༑ ༑བསྐྱེད་པའི་འཁྲུལ་སྣང་ཤིན་ཏུ་མི་བཟད་འདི། །ངོ་ཤེས་ཙམ་,གྱིས་བཟློག་པར་མི་ནུས་པས། །ཉམས་ལེན་ཐུན་དུ་བཅད་ལ་སྒོམ་པ་གལ། །དེ་,ཡང་སེམས་ཉིད་ཟབ་ལ་བརྟག་དཀའ་ཞིང༌། །སྣ་ཚོགས་ཉམས་ཀྱི་འཆར་སྒོ་
P000010_v001_00837,བསམ་མི་ཁྱབ། །འདྲ་བ་འདྲ་བའི་མགོ་སྐོར་མང་བས་ན། །གང་ཤར་མ་ཞེན་,རང་གྲོལ་ལམ་ཁྱེར་གཅེས། །བློ་ཆུང་ཁ་ཅིག་ཉམས་ཀྱི་མགོ་འཁོར་ནས། །ཡེ་ཤེས་,མངོན་བྱས་སྒོམ་མི་དགོས་ཞེས་སྨྲ། །མི་དགོས་སྙམ་པའི་བློ་དེ་དགོས་པའི་,རྟགས། །དོན་གྱི་ཡེ་ཤེས་མཐོང་ལམ་ཁོ་ན་ཡིན། །མཐོང་ལམ་ཡོན་ཏན་བརྒྱ་ཕྲག་,བཅུ་གཉིས་པོ། །རང་ལ་འདུག་གམ་ལེགས་པར་བསམ་གཞིག་ཐོངས། །དོན་དམ་བདེན་པ་,གཤིས་ཀྱི་གནས་ལུགས་མཆོག །མངོན་དུ་གྱུར་ན་རང་རྩལ་སྙིང་རྗེའི་ཤུགས། །མ་འབད་,ངང་གིས་ཤར་མོད་དང་པོ་བས། །སྟོང་འཛིན་ཁོ་ནའི་ཕྱོགས་སུ་མི་འཆེལ་
P000010_v001_00838,བར། །སྙིང་རྗེ་འབའ་ཞིག་ཐུན་དུ་བཅད་ལ་སྒོམས། །སྟོང་ཉིད་སྙིང་རྗེ་ཟུང་དུ་,འབྲེལ་བ་འདི། །འཆུགས་མེད་རྒྱལ་བ་དགྱེས་པའི་ལམ་མཆོག་ལགས། །གནད་འདི་མེད་ན་,སྟོང་ལྟའི་རྦད་ཁམས་དང༌། །སྒོམ་སྒོམ་བཟླས་བཟླས་མངོན་ཤེས་རྫུ་འཕྲུལ་སོགས། །ལྟར་,སྣང་ཡོན་ཏན་རྣམ་པ་ཅི་ཡོད་ཀྱང༌། །ཡང་དག་ཐེག་ཆེན་ལམ་དུ་,འགྲོ་མི་སྲིད། །དེ་ཕྱིར་སྐལ་བཟང་ཐར་པ་དོན་གཉེར་ཁྱེད། །འབྱོན་ནམ་བཞུགས་སམ་,ཇི་ལྟར་མཛད་ཀྱང་རུང༌། །ཉམས་ལེན་སྙིང་པོ་སྟོང་ཉིད་སྙིང་རྗེ་གཉིས། །སྐད་,ཅིག་ཙམ་ཡང་འབྲལ་བ་མེད་པར་མཛོད། །གེགས་སེལ་བོགས་འདོན་གནད་ཀྱི་གདམས་
P000010_v001_00839,པའི་ཕུལ། །ཀུན་གོ་གཅིག་ཆོད་བླ་མར་མོས་གུས་ཡིན། །བླ་མ་སངས་རྒྱས་དངོས་,སུ་མཐོང་མཆིས་ན། །ཟབ་གསང་རྟོགས་པའི་ཡོན་ཏན་འབད་མེད་སྐྱེ༑ ༑གེགས་དང་གོལ་,ས་ནམ་ཡང་ལྡང་མི་འགྱུར། །དོན་དམ་རང་ངོ་སྤྲོད་པའི་བླ་མ་དེ། །མདོ་,རྒྱུད་ཀུན་ནས་སངས་རྒྱས་དངོས་སུ་བསྟན། །སྤྱི་བོའི་གཙུག་གམ་སྙིང་གི་དབུས་,ཉིད་དུ༑ ༑ལན་གཅིག་སྒོམ་ཡང་བསོད་ནམས་དཔག་མེད་ཐོབ། །རབ་འབྱམས་རྩ་གསུམ་རྒྱལ་,བའི་འཁོར་ལོའི་སྤྲིན། །ཞི་དང་ཁྲོ་བོའི་རྣམ་འགྱུར་ཇི་སྙེད་པ། །སྤྲོ་བསྡུའི་བྱེད་,པོ་བླ་མ་རྡོ་རྗེ་སེམས། །དངོས་ཡིན་ཐ་མལ་མི་རུ་མ་བཟུང་ཞིག །སྣང་
P000010_v001_00840,སྲིད་བླ་མར་ཤེས་པ་ལྟ་བའི་རྩེ༑ ༑ཐུགས་ཡིད་དབྱེར་མེད་བསྲེ་བ་སྒོམ་,གྱི་བཅུད། །འབྲལ་མེད་མོས་གུས་རྒྱུན་བསྲིང་སྤྱོད་པའི་སྲོག །རང་སེམས་བླ་མར་རྟོགས་,ན་འབྲས་བུ་ཡིན། །དེ་ཕྱིར་ལྟ་སྒོམ་སྤྱོད་འབྲས་སྙིང་པོའི་སྲོལ། །བླ་མ་སྒྲུབ་,ལ་མ་འདུས་མེད་པས་ན། །ཙབ་ཙུབ་བློ་ཡི་སྤྲོས་པ་ཀུན་སྐྱུངས་ལ༑ ༑བླ་,མར་མོས་གུས་ཁོ་ནར་ཆིག་དྲིལ་མཛོད། །དེ་སྐད་རང་བྱུང་པདྨའི་སྒྲུབ་གནས་,མཆོག །བདེ་ཆེན་འོད་གསལ་ཕུག་གི་བྲག་སྐྱིབས་ནས། །དམ་པས་རྗེས་བཟུང་ཆོས་མེད་,སྙོམ་ལས་མཁན༑ ༑འགྱུར་མེད་པདྨ་རྣམ་རྒྱལ་འབོད་དེ་ཡིས། །སྒྲུབ་བླ་ཨཱ་ཡུའི་མཚན་
P000010_v001_00841,གྱི་བཞེད་སྐོང་དུ༑ ༑འཕྲལ་དུ་གང་དྲན་ཤར་མར་བྲིས་ཏེ་ཕུལ། །དགེ་བས་ཚེ་,དང་སྒྲུབ་པ་མཉམ་པར་སྨོན༑ ༑༄༅། །སོ་སྐྱེའི་བརྒྱུད་པས་བསླད་པ་མེད།དཔལ་གདོད་མའི་,མགོན་པོ་མི་གཟུགས་ཅན། །ཕ་བློ་གྲོས་མཐའ་ཡས་ཞབས་ལ་འདུད། །བུ་སྙིང་དང་,འདྲ་བའི་ཕྲིན་ལས་པ། །ཁྱེད་སྔོན་ཡང་བསོད་ནམས་བསགས་པའི་མཐུས༑ ༑རྟེན་དལ་འབྱོར་,ཚང་བའི་མི་ལུས་རྙེད། །རྗེ་མཚན་ལྡན་བླ་མས་རྗེས་སུ་བཟུང༌། །ཆོས་ཟབ་,རྒྱས་གདམས་པའི་བདུད་རྩི་ཐོབ། །ཚེ་འདི་ལ་མ་ཆགས་ལྷ་ཆོས་མཛད། །གཏན་འདུན་,མ་ལེགས་པའི་ཕོ་རྒོད་ལགས། །ང་མདོ་ཁམས་སྨད་ཀྱི་བཙུན་པ་དང༌། །དཔལ་
P000010_v001_00842,འཕྲུལ་སྣང་གཙུག་ལག་ཁང་དུ་འཕྲད། །དུས་རྒྱུན་རིང་བར་དུ་གྲོགས་སུ་འགྲོགས། །གནས་,འོག་མིན་མཆིམས་ཕུའི་ནགས་ཁྲོད་དུ། །ཆོས་རྩོལ་མེད་ཐེག་པ་ཀུན་གྱི་རྩེ། །དཔལ་,ཨ་ཏི་ཡོ་གའི་མན་ངག་བཅུད། །ཁོང་ལྕེ་བཙུན་བི་མའི་ཟབ་ཏིག་གི། །སྨིན་,གྲོལ་གྱི་གདམས་པ་ཚང་སྤྲུག་ཕུལ། །འདི་སྔོན་སྨོན་ལེགས་པའི་བརྡ་རུ་གོ །མི་,ང་རང་ཞན་ཏེ་བརྒྱུད་པ་བཟང༌། །དཔལ་ཀུན་ཏུ་བཟང་པོ་ནས་བཟུང་,ནས། །མགོན་པདྨ་གར་དབང་ཡན་ཆོད་དུ། །འཕགས་པའི་གང་ཟག་མ་གཏོགས་པ། །སོ༵་སྐྱེའི༵་,བ༵རྒྱུད་པ༵ས་བ༵སླད་པ༵་མེ༵ད། །བུའི་གསོལ་བ་ཐོབ་དང་བྱིན་རླབས་འབྱུང༌། །ངེས་འབྱུང་
P000010_v001_00843,གི་ཕ་མཁར་བརྟན་མཛོད་དང༌། །ཚུལ་ཁྲིམས་ཀྱི་ཕུང་པོ་ཅིས་ཀྱང་དག །གཞན་,ཕན་གྱི་བསམ་སྦྱོར་མ་ཉམས་ན། །རྒྱལ་སྲས་ཀྱི་གྲལ་དུ་ཅིས་ཀྱང་ཚུད༑ ༑དག་,སྣང་གི་བློ་ཁ་མ་ལོག་ན། །རིམ་གཉིས་ཀྱི་འབྲས་བུ་ཅིས་ཀྱང་འབྱུང༌,། །ཆོས་བརྒྱད་ཀྱི་དགྲ་བོ་ཆོམ་མཛོད་དང༌། །བྱ་བཏང་གི་རྩེ་གཅིག་ཡོང་,བར་ངེས། །སྒྲུབ་མཐའ་དེ་འཆི་ལ་གཏོད་མཛོད་དང༌། །གྲུབ་གཉིས་ཀྱི་འདོད་པ་,འཇོ་བར་ངེས། །རྩོལ་མེད་ཀྱི་མོས་གུས་སྐྱེད་མཛོད་དང༌། །དོན་བརྒྱུད་ཀྱི་བྱིན་,རླབས་འཕོ་བར་ངེས། །མཐར་འཛིན་གྱི་ལྟ་བ་དོར་མཛོད་དང༌། །དབུ་མ་ཡི་
P000010_v001_00844,བདེན་དོན་མཐོང་སྟེ་མཆི། །ཅིར་སྣང་ཀུན་ཆོས་སྐུར་སྦྱོང་མཛོད་དང༌། །ཕྱག་ཆེན་,གྱི་དགོངས་པ་རྟོགས་ཏེ་མཆི། །ཡེ་གྲོལ་གྱི་རིག་པ་རྗེན་ཕུད་དང༌། །རྫོགས་,ཆེན་གྱི་ཡེ་ཤེས་རྟོགས་ཏེ་མཆི། །གཏད་མེད་ཀྱི་ཤེས་པ་རྒྱ་ཡན་འདི། །འཇུར་,བུ་ཡི་དྲན་པས་མ་བཅུན་ཡང༌། །མཐའ་གྲོལ་གྱི་རིག་པ་ཕྱམ་བརྡལ་,ཉིད། །རེ་དོགས་ཀྱི་སྲད་བུས་མ་བཅིངས་ཨང༌། །རྩལ་ཐུགས་རྗེའི་འཆར་ཚུལ་མ་,འགགས་པ། །དགག་སྒྲུབ་ཀྱི་བློ་ཡིས་མ་བཅོས་པར། །རང་གྲོལ་གྱི་གནད་ལ་གོམས་,མཛོད་དང༌། །འོད་གསལ་གྱི་ཉི་མ་ཁོང་ནས་འཆར༑ ༑བློ་བདེ་དེ་རྒྱུན་ཆད་
P000010_v001_00845,མེད་པར་མཆི། །ཚུལ་འདི་སྐད་སྔགས་བཙུན་སྙོམ་ལས་མཁན། །བློ་བག་ཡང་པདྨ་རྣམ་,རྒྱལ་གྱིས། །དཔལ་འོག་མིན་མཆིམས་ཕུའི་ནགས་འདབས་སུ། །བློར་གང་ཤར་བཀག་མེད་གླུ་,རུ་བླང༌། །གྲོགས་དད་པ་ཅན་གྱི་གཟིགས་མོར་མཛོད། །དགེ་དེས་ཀྱང་འགྲོ་ཀུན་,ཡོངས་གྲོལ་ཤོག །༄༅། །རང་སེམས་གཏིང་ནས་སྐྱོ་བའི་སྡུག་གཏམ།ཡེ་ཤེས་མེ་ཡིས་ཉོན་,མོངས་ཆུ་བོ་སྐེམ། །བྱམས་པའི་ཆར་གྱིས་སྲིད་པའི་གདུང་བ་སེལ། །ཐུགས་རྗེའི་ཞགས་,པས་བརྒྱུད་ལྔའི་གནས་ནས་འདྲེན། །མཚུངས་མེད་བླ་མའི་ཞབས་ལ་ཕྱག་འཚལ་ལོ། །བསླབ་,གསུམ་སྟོབས་ཉམས་བརྩོན་འགྲུས་མཁར་བ་ཆག །ལེ་ལོའི་མལ་ན་དུག་ལྔའི་ནད་
P000010_v001_00846,པོ་ཆེས། །རབ་མནར་བདག་འདྲའི་འགྲོ་ལ་ཐུགས་རྗེས་གཟིགས། །སེམས་རྒྱུད་ཆོས་དང་འདྲེས་,པར་བྱིན་གྱིས་རློབས། །སྙན་ངག་བྱིས་པ་འབྲིད་མཁས་འཇའ་ཚོན་རིས། །དོན་གྱི་སྙིང་,པོས་དབེན་པའི་ཆུ་ཤིང་སྲོག །ཅོལ་ཆུང་ནང་ཆ་ངོམ་པའི་ཟོབ་གཏམ་འདི། །ད་,ནི་སྙིང་ནས་ཡི་ཆད་སྐྱུར་སྙིང་འདོད། །བཟུར་མེད་འཆི་བདག་འོངས་པའི་ཕོ་,ཉའི་ཕྲིན། །སྐྱེས་པའི་ནང་པར་ཉིད་ནས་བྱུང་མོད་ཀྱི། །རྒྱུན་རིང་སྡོད་གྲབ་བྱེད་,པའི་བློ་ངན་པོས། །ད་ནི་གཏན་འདུན་ཕལ་ཆེར་སྟོར་ནས་གདའ། །མཚུངས་མེད་བླ་,མའི་ཞལ་ལུང་བདུད་རྩིའི་ཆབ། །ཞི་བསིལ་ཕན་བདེའི་འཛུམ་དཀར་རྒོད་པ་ཡང༌
P000010_v001_00847,། །ཁ་སྦུབ་ཞབས་རྡོལ་དུག་ཅན་དང་འདྲ་བའི། །སྣོད་ངན་བདག་ལྟའི་སྐལ་བར་,མ་ཆུན་ནོངས། །དབེན་པའི་རི་བོ་གར་སྐྱིད་གཞལ་མེད་ཁང༌། །སྡིག་མེད་ལུས་,འཚོ་འཆི་མེད་བདུད་རྩིའི་སྨན། །འབྲེལ་མེད་གྲོགས་པོ་ཆགས་སྡང་ཞི་བའི་ཆབ། །དེ་,འདྲའི་སྐལ་བཟང་དག་ཀྱང་ཡོལ་བར་གྱུར། །ན་སོ་སྨིན་བཞིན་དུག་ལྔ་མེ་,ལྟར་འབར། །དཀོར་དང་ཉམས་གྲིབ་ན་བུན་བཞིན་དུ་འཐིབ། །དགེ་བློ་ཕྲ་མོ་མེ་,ལོང་ཧས་བཞིན་ཡལ། །ད་ལྟའི་ངང་ཚུལ་མཐོང་ནས་མཆི་མ་དཀུ། །ཆགས་སྡང་ཆོས་,བརྒྱད་སྒྲུབ་པའི་འདུན་གྲོས་དང༌། །ལྟར་སྣང་མིག་སྔར་ལེགས་པའི་ཨོ་ཟོབ་
P000010_v001_00848,ཆེ། །རང་འདོད་ཕུག་བཅུག་གཞན་ཕན་སྒྲུབ་ཟོལ་འདིས། །བསྟན་འགྲོའི་དོན་གཉིས་ཇི་ལྟར་,འགྲུབ་པར་འགྱུར། །གཞན་དབང་ཞགས་པ་དམ་པོས་བཅིངས་གྱུར་ཅིང༌། །བསོད་ནམས་མ་,ཡིན་ཁུར་ལྕིའི་དུབ་པ་འདི། །བློ་སྦྱོང་མན་ངག་མཚོན་ཆའི་འཁོར་ལོ་ཡིས། །མཐུན་,འཇུག་ཐག་པ་མ་ཆོད་ཁོ་ནས་ལེན། །ཐེག་མཆོག་བླ་མེད་ཨ་ཏི་ཡོ་,གའི་བར། །ཞུས་ཞུས་ཐོབ་ཐོབ་རྣམ་གྲངས་མང་མོད་ཀྱི། །དུས་ཁྲིམས་ཡན་ལག་བརྒྱད་,པའི་ཉམས་ལེན་ཙམ། །ལག་ལེན་མེད་འདི་རང་སེམས་མ་དུལ་སྐྱོན། །ཇི་ཙམ་ཐོས་,བཞིན་ཉོན་མོངས་འཕེལ་བའི་རྒྱུ། །མཚམས་སྒྲུབ་བྱས་ཀྱང་ཚེ་འདིའི་སྙན་གྲགས་ཐབས། །འཆད་
P000010_v001_00849,སྤེལ་བྱས་ཀྱང་དམ་ཉམས་སྒྲུབ་པའི་རྐྱེན༑ ༑ཅི་བྱས་ཡུག་པ་བརྐྱང་བ་བདག་,ལྟ་བུ། །སུས་ཀྱང་མ་བྱས་རང་སེམས་གྱོང་པོ་འདི། །ཡང་དག་དམ་པའི་ཆོས་,ཀྱིས་མ་ཐུལ་ཞིང༌། །དྲན་ཤེས་བག་ཡོད་ཉམས་པའི་ཆོམ་རྐུན་གྱིས།ཡིན་ལོ་,ཤེས་ལོའི་ངང་དུ་བསླུས་པས་ཕུང༌། །ལྟ་བ་ཁ་ཁྱེར་གོ་དྲེད་རྫུན་,ཧམ་ཅན། །སྒོམ་པ་སྟོང་འཛིན་སྙིང་རྗེ་ཁྱད་གསོད་པོ། །སྤྱོད་པ་ཐོ་ཅོ་རྒྱུ་,འབྲས་འཆོལ་ཉོག་མཁན། །ཐར་པའི་ལམ་དུ་ཇི་ལྟར་འགྲོ་བར་འགྱུར། །གླང་པོ་དོན་,ནས་གླང་མཇུག་འཐོག་པ་བཞིན། །ཁྱིམ་ཆེན་སྤོང་བའི་ཁྱིམ་ཆུང་འདུ་འཛི་ཅན། །གོང་
P000010_v001_00850,མ་མཉེས་དང་འོག་མ་མགུ་དུས་མེད། །འདི་ཕྱི་གཉིས་སྡུག་ཚུལ་འདིར་མི་,སྐྱོའམ། །ཁེངས་དཀའ་སྟོང་སླ་ཞབས་བརྡོལ་སྣོད་དང་མཚུངས། །ཚེགས་ཆེ་དོན་ཆུང་བྱེ་མའི་,མཁར་བརྩེགས་འདྲ། །ཕྱི་ཆེ་ནང་སྟོང་རྔ་གོག་ལྟ་བུ་ཡི། །བླ་བྲང་དགོན་གོག་,ཁ་འཛིན་དམྱལ་བའི་རྒྱུ། །དགོས་ངེས་ཐོས་བསམ་སྒོམ་པའི་བྱ་བ་བོར། །ཡིན་ངེས་,ལུང་རྟོགས་བསྟན་པའི་ག་དར་ཉམས། །ཕུང་ངེས་ལོག་འཚོའི་དཀོར་ནག་ངོམས་མེད་,སྤྱོད༑ ༑འགྲུབ་ངེས་ངན་སོང་གཏིང་རྡོ་ཉིད་དུ་བྱས། །ཨོ་ཟོབ་ཆུ་ཡི་ལྦུ་བ་,མཐོ་དང་གཅིག །འཕྱོར་ཆས་འཇའ་ཚོན་རི་མོ་མཛེས་དང་གཉིས། །གྲགས་སྐམ་བྲག་ཆའི་
P000010_v001_00851,རོལ་མོ་སྙན་དང་གསུམ༑ ༑འཕྲལ་དུ་སྐྱིད་ཀྱང་ནམ་ཕུག་བསླུ་བའི་རྒྱུ། །བསྐྱེད་རྫོགས་,གནད་མེད་ལྟ་སྟངས་མཐོ་དང་གཅིག །རང་རྒྱུད་མ་དུལ་ཁ་བཤད་འུད་གོག་,གཉིས། །དག་དྲན་མི་ཤེས་སྤྲོས་བཅས་འབག་འཆམ་གསུམ། །བསྟན་གཟུགས་བྲོ་བའི་ཟློས་གར་,སྙིང་པོས་དབེན། །འཚེ་སོགས་སྡིག་དང་འབྲེལ་བའི་རྟེན་བཞེངས་གཅིག །རང་ཆེ་སྙན་གྲགས་,འབྱིན་པའི་མང་འབྱེད་གཉིས། །མཚར་འདོད་ཁེ་སྐྱེད་བསྒྲུབ་པའི་གནས་བསྐོར་གསུམ། །མིག་སྔར་,མཛེས་ཀྱང་དོན་འབྲས་ཆུ་ཤིང་སྙིང༌། །བསྟན་སེལ་འབྱིན་པའི་དཔེ་ཉོག་བྲི་,དང་གཅིག །སྙིང་རྗེ་མེད་པའི་དྲག་ལས་མཐུ་གཏད་གཉིས། །བློ་ཆུང་འཁོར་སྡུད་མི་
P000010_v001_00852,ཆོས་བླ་མ་གསུམ། །འཕྲལ་དུ་བྲིམ་ཡང་ནམ་ཕུག་བརླག་པའི་རྒྱུ། །དྲན་ཚད་ཁ་,རུ་འདོན་པའི་ཅོལ་ཆུང་གཅིག །མཐོང་ཚད་ལག་ཏུ་ལེན་པའི་མགོ་ཡང་གཉིས། །རྙེད་,ཚད་སྐྱུར་དུ་བསྒྱུར་བའི་འདོད་ཅན་གསུམ། །ཕྱི་མ་ལྟ་ཅི་ཚེ་འདིའི་འདུན་,ཡང་འཆོར། །སྒྲུབ་པར་མི་ནུས་ཁས་ལེན་ཆེ་དང་གཅིག །རང་འཁོས་མེད་པའི་བྱ་,གཞག་བརྩམ་དང་གཉིས། །དོན་མེད་སྟོང་འདེད་ཕྱི་ཚིས་དྲན་རྒྱུ་གསུམ། །འཕྲལ་དུ་གཉིད་,གཅོག་ཐ་མ་ཡི་མུག་རྒྱུ། །བརྟུལ་གྱིན་འཕེལ་བ་ཕྱི་རོལ་ཡུལ་གྱི་དགྲ། །སྐྱོང་,གིན་འཁང་བ་མགུ་མེད་ནང་གི་གཉེན། །གསོག་གིན་སྟོང་པ་ཟང་ཟིང་སྒྱུ་
P000010_v001_00853,མའི་ནོར། །བསམ་གྱིན་གཅིག་པུར་རང་ཚུགས་བཟུང་ན་ལེགས། །ཆོས་དང་འཇིག་རྟེན་བྱ་,གཞག་མང་པོ་དེ། །ཕོ་རབ་མཁས་པ་རྣམས་ཀྱང་མཐར་ཕྱིན་དཀའ། །རང་འདྲ་འཁོས་,ཆུང་རྣམས་ཀྱི་སྐལ་བར་ཅི། །དེ་བས་གད་ཕུག་ཡིག་དྲུག་བསྒྲངས་ན་འཐད། །མ་,འཆི་བར་དུ་འཚོ་བ་ལུས་སོས་ཙམ། །དགོས་མོད་དཀོན་མཆོག་མགོ་བཏགས་བཟང་,བའི་རྒྱུས། །རང་ཐག་ཆོད་ན་ཅིས་ཀྱང་འབྱུང་བར་ངེས། །ཆོག་ཤེས་མེད་ན་སྟོང་,ཁམས་ནོར་གྱིས་ཅི། །བདག་འཛིན་ཉོན་མོངས་གཉེན་པོས་མི་བཅོམ་པར༑ ༑ལོ་ཟླར་སྒོམ་,པའི་སྡུག་ཡུས་སུ་ལ་འཕོ། །འབེན་དྲུང་བཞག་ནས་རྒྱང་མདའ་མི་འཕེན་པར། །ནང་
P000010_v001_00854,དུ་བདག་འཛིན་འདུལ་བའི་ཆོ་ག་གཅེས། །འདི་ནི་རང་རྒྱུས་རང་ལ་ཆེ་,བའི་ཕྱིར། །རང་སྐྱོན་སྙིང་ནས་དྲན་པའི་སྨྲེ་སྔགས་ཚིག །ལགས་མོད་དམ་པའི་མཛད་,སྤྱོད་བསམ་མི་ཁྱབ། །ཀུན་ལ་ཞུས་པ་མིན་གྱིས་ཐུགས་མ་ཁྲེལ། །ར༵ང་སེམ༵ས་གཏིང༵་,ནས༵་སྐྱོ༵་བ༵འི་སྡུག༵་གཏམ༵་འདི། །མཆེད་གྲོགས་ཟུང་ལའང་འདྲའམ་སྙམ་ནས་ཕུལ། །མི་འདྲ་,ལུགས་གཉིས་མཁྱེན་པའི་རྣམ་དཔྱོད་དཔལ། །མཆིས་ན་བཟོད་པར་གསོལ་ལོ་བཀའ་མ་,བཀྱོན། །སྐྱེ༵་བཟང་བསྙད་པའི་སྐྱེ༵་ངན་མི་ཁོམ་གནས། །ལ༵ས་བཟང་བརྟགས་པའི་ལས༵་ངན་,ཐ་མལ་ང༌། །ཆོས༵་ལྡན་ཡིན་རློམ་ཆོས༵་འགལ་འབའ་ཞིག་པའི། །བྱུར༵་ཅན་བདག་
P000010_v001_00855,འདྲ་བྱུར༵་ལས་ཐར་གྱུར་ཅིག༑རྣམ་དཀར་བཟང་པོའི་ལས་འཕྲོ་མི་དམན་པའི། །སྒྲུབ་,བརྩོན་དམ་པ་འགྱུར་མེད་བསྟན་འཛིན་དང༌། །ཤེས་རབ་ཡར་འཕེལ་ཟུང་གི་,གསུང་ནན་ངོར། །སྡིག་ལྡན་པད་རྣམ་རྨོངས་པས་བྲིས་པ་དགེ། །༄༅། །རང་གྲོལ་རིག་པ་,ཕྱམ་བརྡལ་ཨ་ཏིའི་སྲོགན་མོ་རཏྣ་ཏྲ་ཡཱ་ཡ། །ཚོགས་གཉིས་ཆུ་གཏེར་བརྒལ་,པའི་དཔལ་ཡོན་གྱིས། །དོན་གཉིས་འདོད་དགུའི་ནོར་མཆོག་ཐོབ་ནས་སླར། །བཅུ་གཉིས་མཛད་,པས་འགྲོ་ཚོགས་རེ་སྐོང་བའི། །རྐང་གཉིས་གཙོ་ལ་གུས་པས་ཕྱག་འཚལ་ལོ། །གང་,གི་ཞལ་ལུང་བདེན་གསུང་བདུད་རྩིའི་སྤྲིན། །སྲིད་གསུམ་གདུང་སེལ་ཕན་བདེའི་ཆར་
P000010_v001_00856,བཟང་པོར། །ཐོག་མར་འདུས་བྱས་ཆོས་ཀུན་མི་རྟག་ཅེས། །ལན་བརྒྱར་བཀའ་སྩལ་ཁྱོད་,ཀྱིས་མ་གཟིགས་སམ། །ཀུན་ལ་འབྱུང་ངེས་བཟློག་ཏུ་མེད་པའི་ཆོས། །ཐོག་ཏུ་བབས་,ལ་མི་དགའ་བྱས་ཅིས་ཕན། །དུས་ཀྱི་ཞགས་པས་མ་བཅིངས་འགྲོ་བ་འགའ། །སྔར་,ཕན་ཁྱོད་ཀྱིས་མཐོང་ཐོས་ཡོད་དམ་ཅི། །བསོད་ནམས་བྱེ་བ་བརྒྱ་ཡིས་བྲིས་,པའི་སྐུ། །མཚན་དཔེའི་རང་བཞིན་སྐྱེ་དགུའི་མཆོད་སྡོང་ཀྱང༌༑ ༑རྩྭ་མཆོག་དྲུང་གི་,ས་གཞི་གཙང་མ་རུ། །ཐ་མའི་གཟིམས་ཁྲིར་མནལ་མའི་ངང་ཚུལ་སོམས༑ ༑སྟོན་པའི་,ཞལ་ཚབ་བསྟན་པའི་སྒྲོན་མེ་མཆོག །རྒྱན་མཆོག་འཕགས་བོད་མཁས་དང་གྲུབ་རྣམས་
P000010_v001_00857,ཀྱི། །ངོ་མཚར་རྣམ་ཐར་གཏམ་གྱིས་ལྷག་མ་ཙམ། །དེང་དུས་གནའ་སྒྲུང་ཙམ་དུ་,འཆད་ལ་གཟིགས། །ལྷ་དབང་ལྷ་ཡི་གཙོ་བོས་ཕྱག་བྱས་པའི། །མི་དབང་རིན་ཆེན་,བདུན་གྱི་འབྱོར་པ་ཡིས། །ཆ་ཙམ་མ་ངོམས་འཚོ་བའི་ལྷག་མ་ཙམ། །ལས་ཀྱི་,ཞགས་པས་ས་འདིར་དྲངས་ཞེས་གྲགས། །སྲིད་པའི་མེས་པོ་ཚངས་ཆེན་རྒན་པོ་,དེ། །རིག་བྱེད་ཀུན་གྱི་དྲན་པོ་ལགས་མོད་ཀྱི། །གང་དུ་འཆི་བས་མི་བརྫི་,འཇིགས་མེད་པའི། །ས་དེར་བགྲོད་པའི་བློ་མཐུ་རྙེད་མ་གྱུར། །དབང་ཕྱུག་འཕྲུལ་མཁས་,སྒྱུ་མའི་བཀོད་པ་བརྒྱས། །འཇིགས་བྱེད་དུས་ལ་མགོ་བསྐོར་གཏུབ་མིན་ཞིང༌། །དམ་
P000010_v001_00858,བཅའ་བདུན་ལྡན་བརྒྱ་བྱིན་ལག་ཉལ་ཡང༌༑ ༑འདི་དང་འཕྲད་ཚེ་འཇིམ་པའི་,བུམ་པ་དངོས། །རབ་བརྟན་ལྕགས་རིས་བསྐོར་བའི་རི་གླིང་མཚོ། །རབ་འབར་དུས་མཐའི་,མེ་དང་འཕྲད་པའི་ཚེ། །རབ་ཕྲའི་རྡུལ་ཕྲན་ཙམ་ཡང་ལུས་མིན་ན། །རབ་གཡོ་,སྒྱུ་མའི་ལྡིང་ཁང་ལོས་ཀྱང་འཇིག །འཇིགས་པ་མི་ཟད་སྲིན་མོ་ཁྲོས་པའི་,ཁས། །སྔར་ཡང་སྟོང་ཁམས་བྱེ་བ་གྲངས་མེད་པ། །ཟོས་པའི་སྒྲེགས་སྐད་རྒྱུན་མི་,ཆད་སྒྲོགས་བཞིན། །ད་དུང་ངོམས་མེད་དྲུང་ནས་སྒུག་ལ་གཟིགས། །ཉེ་དུའི་ཁྲག་གི་,མྱོས་པའི་ང་རོ་ཅན། །བརྩེ་བྲལ་ལྷོ་ཕྱོགས་བདག་པོའི་མཆེ་སྡེར་དཔུང༌། །སྔོན་
P000010_v001_00859,དུ་ཁྱེད་ཀྱི་བུ་ལ་བཏབ་ཟིན་མོད། །རང་རེ་རྣམས་ལའང་ནམ་འདེབས་ཆ་,ཡོད་དམ། །མི་རྟག་འདི་ཞེས་སྟོན་པའི་སློབ་དཔོན་བརྒྱ། །ན་མ་རེ་བཞིན་གྲོང་,སྒོར་ཕེབས་མཐོང་ཀྱང༌། །རྒྱུན་རིང་སྡོད་གྲབ་བྱེད་པའི་བློ་ངན་པོ། །ཀྱི་ཧུད་,མ་རུངས་སེམས་འདི་ཅི་ཞིག་ཡིན། །དབང་མེད་མཆིལ་བས་ཉ་ལ་འདེབས་པ་,བཞིན། །མི་བསྲུན་འཆི་བདག་དགོད་པའི་ཁ་ཆུ་དཀར། །གནས་ལྔའི་རྩེ་ལ་ཕེབས་པ་,མཐོང་བཞིན་དུ། །ད་དུང་གཞོན་པར་རློམ་འདི་ཕྱུགས་པས་བླུན། །ལེགས་ཏེ་ལེགས་ན་,དགོང་གཅིག་ལྟོ་འགྲང་ཙམ། །ཉེས་ཏེ་ཉེས་ན་སྲོག་གི་སྤུ་གྲི་དངོས། །ཟང་ཟིང་
P000010_v001_00860,སྒྱུ་མའི་མགོ་བསྐོར་མཐོང་བཞིན་དུ། །ད་དུང་སྡུག་གསོག་བྱེད་པ་འདི་ཅི་,ཞིག །སྲིད་ན་བརྟན་པར་གྲགས་པའི་ནོར་འཛིན་མ། །མི་བརྟན་གཡོ་བའི་གོམ་སྟབས་,གཅིག་ཉིད་ཀྱིས། །གྲོང་ཡུལ་བརྒྱ་ཕྲག་རྡུལ་དུ་གཏུབས་པའི་ཚུལ། །མཐོང་བཞིན་མི་སྐྱོ་,བརྩོན་འདི་སྨྱོན་པ་དངོས། །སྟོན་ཀ་སྨིན་པའི་འབྲས་བུ་ཟ་བའི་ཤོམ། །སོས་ཀ་,འབྱུང་བ་དར་བའི་གནས་སྐབས་འདིར། །སྒྲུབ་མོད་བཟུར་མེད་འཆི་བདག་གྲིབ་སོ་,དེ། །གློ་བུར་ཐོག་ཏུ་མི་འབབས་ཤེས་སམ་ཅི། །ལང་ཚོའི་མེ་ཏོག་རྒ་ནའི་,བ་མོས་བཅོམ། །འཚོ་བའི་པད་རྩ་འཆི་བདག་སེར་བས་བཅད། །མཛའ་བཤེས་འདབ་ཕྲེང་
P000010_v001_00861,ལས་རླུང་འཚུབས་མ་ཡིས། །དབང་མེད་སོ་སོར་བྲལ་ཚེ་ཅི་ཙུག་བྱེད༑ ༑འོང་བར་,ངེས་པ་འཆི་བདག་བདུད་པོ་ཡིན། །འདོར་བར་ངེས་པ་ཟག་བཅས་སྒྱུ་མའི་,ལུས། །འབྲལ་བར་ངེས་པར་གཉེན་གྲོགས་ལོངས་སྤྱོད་དཔལ། །མྱོང་བར་ངེས་པ་ལས་སྣང་,བག་ཆགས་གཟུགས། །ཚེ་གང་ཚེ་འདིའི་ཕྱོགས་སུ་དྲིལ་བའི་ལས། །བྱས་པ་དོན་མེད་,སྔ་མ་དེ་ཙམ་ལགས། །ད་ནི་ཚེ་མཇུག་གཏན་དུ་ཕན་པ་ཡི། །དམ་པའི་,ཆོས་ཤིག་རན་ལས་འཕྱིས་པ་ཙམ། །ཡ་ཀི་དགའ་ལྡན་ལྷ་ཡི་ཡུལ་ནས་,བཟུང༌། །མ་ཀི་མནར་མེད་དམྱལ་བ་ཡན་ཆོད་དུ། །སྡུག་བསྔལ་གསུམ་གྱིས་དམ་
P000010_v001_00862,ལ་མ་བཞག་པའི། །ལུས་ཅན་གང་དེ་འགའ་ཡང་ཡོད་མ་ཡིན། །པདྨའི་སྟན་ལ་,འཁྲས་པའི་རེག་བྱ་ཡང༌། །ལུས་ལ་རྩུབ་སྙོམས་བྱེད་པ་བདུད་རྩིའི་ཟས། །རོ་,མྱགས་མེ་འོབས་རལ་གྲིའི་ནགས་ཚལ་དུ། །ཞུགས་མཐོང་ཡིད་ཀྱི་གདུང་བ་སུ་,ཡིས་བཟོད། །དཔུང་པ་གཏུམ་པོ་ཁྲོས་པའི་རུ་མཚོན་གྱིས། །གནམ་ས་དབྲལ་བའི་འཇིགས་,རྔམ་མི་བཟད་བཅས། །མཚོན་ཆའི་ཆད་པས་དུམ་བུ་བརྒྱ་སྟོང་དུ། །གཏུབ་གྱུར་སྦྱིན་,སྐྱེས་ཚོར་བ་སུ་ཡིས་བཟོད། །སྐྱེ་རྒ་ན་སོགས་སྡུག་བསྔལ་བརྒྱ་ཕྲག་གི། །རྦ་,རླབས་དྲག་པོ་རྒྱུན་མི་ཆད་པ་ཡིས། །འཆི་བདག་ཆུ་སྲིན་ཁ་རུ་སྐྱུར་
P000010_v001_00863,བྱེད་ན། །རྐང་གཉིས་པ་ལ་བདེ་བའི་གོ་སྐབས་ཅི། །ཀུན་རྨོངས་སྤྲིན་ནག་འཐིབ་,པོའི་མུན་ཁྲོད་དུ། །ངེས་མེད་སྡུག་བསྔལ་བྱེ་བའི་རྡོ་རྗེའི་ཆར། །བར་མེད་འབབས་,པས་ཉམ་ཐག་དུད་འགྲོའི་རིགས། །བདེ་བར་བགྲོད་པའི་བློ་མཐུ་ཅུང་སྲིད་དམ། །སེར་,སྣའི་རང་གཟུགས་འབར་བའི་སྡང་མིག་གིས། །བལྟས་པས་ཡུལ་གྱི་ཕུན་ཚོགས་འཇོམས་,ནུས་ཤིང༌། །ལྔ་སྟོང་ཁྲི་རུ་ཟས་སྐོམ་སྒྲ་ཙམ་ཡང༌། །འཚོལ་བའི་གནས་,མིན་ཡི་དྭགས་ཇི་ལྟར་བཟོད། །རབ་འབར་ལྕགས་ཁྱིམ་སོལ་མེས་བསྲེགས་པའི་ལུས། །མེ་,དང་དབྱེར་མེད་སེམས་ཀྱི་རྒྱུན་ལྡན་པས། །ཚོར་བས་རབ་གདུང་མྱ་ངན་སྒྲ་
P000010_v001_00864,ཙམ་ལ། །བརྟེན་གང་ལས་ཀྱི་ཞགས་པས་བསྐལ་པར་བཅིང༌། །ཀྱེ་མ་ཀྱེ་མ་,གྲོང་ཁྱེར་དྲུག་གི་ཁྱོན། །འཇིགས་པ་འཇིགས་པ་སྡུག་བསྔལ་བྱེ་བའི་སྣོད། །བསམ་བཞིན་,བསམ་བཞིན་བདག་ཡིད་མ་རུངས་འདི། །དུམ་བུ་དུམ་བུར་མི་འགས་འདི་ཅི་,ཞིག །ཡུ་བུའི་དོན་དུ་སྡིག་སྡུག་ངལ་བ་བརྒྱ། །བཟོད་བྱས་ཉེ་དུ་འཁོར་བའི་,ཀློང་སྒོ་རུ། །བོར་ནས་རང་ཉིད་གཅིག་པུ་ཞི་བདེ་རུ། །བྲོས་འདོད་འདི་ལས་,ཁྲེལ་བོར་སྲིད་ན་སུ། །མཁྱེན་ལྡན་སྲས་བཅས་རྒྱལ་བའི་སྤྱན་སྔ་རུ། །འགྲོ་སྒྲོལ་,དམ་བཅའི་ཁུར་ཆེན་ཁྱེར་ནས་སླར། །རང་དོན་ཉི་ཚེ་སྒྲུབ་ལ་མངོན་དགའ་
P000010_v001_00865,བའི། །བསམ་བརླག་དེས་ནི་ནོར་བུ་ཐོབ་ནས་བོར། །བདག་དང་གཞན་གཉིས་མཉམ་པར་,མཐོང་བཞིན་དུ། །བདག་ཉིད་བསྲུང་ཕྱིར་གཞན་ལ་འཚེ་བཟོད་པའི། །བསམ་པ་བླུན་པོ་,བདུད་ཀྱི་དབང་གྱུར་དེ། །ཐར་པའི་ལམ་ལ་ཇི་ལྟར་འཇུག་པར་འགྱུར། །ཕན་བདེའི་,འབྲས་མང་བདེ་གཤེགས་དཔག་བསམ་དབང༌། །བྱང་ཆུབ་སེམས་ཀྱི་ས་གཞིར་འཁྲུངས་,གྱུར་ཅིང༌། །དེ་ཡི་རྩ་བ་སྙིང་རྗེའི་བརླན་ཡིན་ཕྱིར། །ཕྱོགས་རིས་མེད་པའི་,སྙིང་རྗེ་གོམས་པ་གལ། །མཁའ་མཉམ་འགྲོ་ཀུན་ཕ་མའི་རང་བཞིན་ལ། །བྱས་པ་,ཤེས་ཤིང་དྲིན་གཟོའི་བསམ་པ་ཡིས། །བདག་གཞན་མཉམ་དང་བདག་བས་གཞན་གཅེས་
P000010_v001_00866,ཀྱིས། །བདག་གཞན་བརྗེ་བ་རྒྱལ་སྲས་འཕགས་པའི་ལུགས། །ལམ་འདིར་མ་བརྟེན་རྒྱལ་དང་,རྒྱལ་བའི་སྲས། །སྔར་ཡང་མ་བྱོན་ད་ཡང་མི་འབྱོན་ཕྱིར། །སྙིང་རྗེ་དང་བྲལ་,སྟོང་ཉིད་འུད་གོག་གིས། །རྒྱུ་འབྲས་ཆེད་དུ་གསོད་རྣམས་བདུད་ཀྱིས་བསླུས། །དོ་ནུབ་,འཆི་ཡང་ལོ་བརྒྱའི་སྡོད་གྲབ་ཤོམ༑ ༑དམྱལ་བ་མངོན་དུ་མཐོང་ཡང་སྡིག་ལ་,འཇུག །བསམ་སྦྱོར་མཐའ་དག་གཞན་གནོད་འབའ་ཞིག་ཏུ། །འབྱུང་འདི་རང་རྒྱུད་མ་དུལ་,ཁོ་ནའི་སྐྱོན། །རང་རྒྱུད་མ་རུངས་དངོས་ངན་གསེར་དགྲའི་གཤིས། །ངེས་འབྱུང་བྱམས་དང་,སྙིང་རྗེའི་གསེར་འགྱུར་རྩིས། །རྣམ་གྲོལ་རིན་ཐང་བྲལ་བའི་དངོས་པོ་ཆེར། བསྒྱུར་བའི་
P000010_v001_00867,ཐབས་ཚུལ་ཉིན་མཚན་མེད་པར་སྒོམས། །འཁོར་བ་མེ་འོབས་མཐོང་བའི་ངེས་འབྱུང་,དང༌། །བདག་བས་གཞན་གཅེས་གོམས་པའི་སྙིང་རྗེའི་ཤུགས། །ཁ་ཙམ་མིན་པར་རྒྱུད་,ལ་གོམས་པའི་ཚེ། །ད་གདོད་དོན་དམ་སེམས་བསྐྱེད་སྒོམ་ལ་ཞུགས། །སྣང་བརྟག་ཆོས་,ཀུན་མེད་སྣང་སྒྱུ་མ་འདྲ། །འཛིན་པའི་སེམས་མེད་བར་སྣང་བསིལ་བུ་བཞིན། །བདེན་,གཉིས་ཟུང་འཇུག་ཆུ་ཟླ་འཇའ་ཚོན་ལྟའི། །མཐའ་བྲལ་དབུ་མ་ཆེན་པོའི་ངང་,ལ་བཞག །བཞག་ཅེས་བྱ་བའང་ཐ་སྙད་ཚིག་ཙམ་སྟེ། །ཡང་དག་དོན་ལ་བཞག་,དང་འཇོག་བྱེད་མེད། །བལྟར་མེད་སྒོམ་མེད་ཐོབ་དང་མ་ཐོབ་མེད། །ཆོས་ཉིད་ནམ་
P000010_v001_00868,མཁའ་ལྟ་བུའི་གཤིས་ལུགས་སྐྱོངས། །དེ་བཞིན་ཉིད་དབྱིངས་གདོད་ནས་སྤྲོས་བྲལ་བ། །བློ་,ཡི་ཡུལ་མིན་ཚིག་གིས་ཇི་ལྟར་མཚོན། །སོ་སོ་རང་རིག་ཡེ་ཤེས་སྤྱོད་,ཡུལ་མཆོག ༑ངང་དྭངས་མི་གཡོ་མ་བཅོས་ལྷུག་པར་སྐྱོངས། །མ་བཅོས་རྣལ་མ་དོན་,གྱི་ཤེར་ཕྱིན་ཡུམ། །བཅོས་མའི་ལྟ་སྒོམ་ཕལ་གྱི་སྤྱོད་ཡུལ་ཅི། །ཡང་དག་དོན་,ལ་བློ་ཡིས་སྤྲོས་བཞག་ན༑ ༑གཟུང་འཛིན་འཆིང་བ་ཀུན་ལས་ངེས་གྲོལ་བྱེད། །མཐའ་,དབུས་ཕྱོགས་བྲལ་དབུ་མ་ཆེན་པོའི་སྦུབས། །རང་གསལ་མི་གཡོ་ཡེ་ཤེས་ཕྱག་,རྒྱ་ཆེ། །རང༵་གྲོལ༵་རི༵ག་པ༵་ཕྱམ༵་བརྡལ༵་ཨ༵་ཏིའི༵་སྲོག༵ །ཟུང་འཇུག་འཕགས་པའི་ཡེ་
P000010_v001_00869,ཤེས་མངོན་བྱེད་ལགས། །དེ་ལྟར་ཆོས་ཀུན་སྒྱུ་མའི་ཚུལ་རིག་པས། །མ་རྟོགས་འགྲོ་,ལ་དམིགས་མེད་སྙིང་རྗེ་ཆེས། །སྤྱོད་ཡུལ་ཡོངས་དག་ཚོགས་གཉིས་རླབས་པོ་ཆེར། །འཇུག་,རྣམས་མི་གནས་མྱ་ངན་འདའ་ཐོབ་ངེས། །དེ་སྐད་དད་དམ་ལྡན་པ་གཡུལ་,རྒྱལ་གྱིས། །ནན་གྱིས་བསྐུལ་ངོར་ཆོས་མེད་སྙོམ་ལས་མཁན༑ ༑པདྨ་བི་ཛར་འབོད་པའི་,སྡོམ་བུ་བས། །གང་དྲན་འཆལ་ཚིག་ཡི་གེར་བྲིས་པ་ལགས༑ ༑སྐྱོ་བའི་ཐུགས་སྣང་,སྐད་ཅིག་ཉིད་ལ་སངས། །ངེས་འབྱུང་བྱམས་དང་སྙིང་རྗེའི་ཆུ་གཏེར་འཕེལ། །བདག་མེད་,རྟོགས་པའི་པདྨོའི་དགའ་ཚལ་རྒྱས། །དོན་གཉིས་སྦྲང་རྩིའི་དགའ་སྟོན་འགྱེད་གྱུར་ཅིག །༄༅། །ཀ་
P000010_v001_00870,དག་ལྷུན་གྲུབ་ཟུང་འབྲེལ་གཉུག་མའི་གཤིས། །མ་བཅོས་རང་རིག་དོན་གྱི་བླ་,མ་ལ། །བཏང་བཞག་འགྲོ་འོང་བྲལ་བས་ཉེར་བཏུད་ནས། །ཁྱེད་གསུང་མི་ལྡོག་གང་,དྲན་མཆིད་འདི་གསོལ། །ཐོག་མེད་དུས་ནས་མ་རིག་གཉིས་འཛིན་མཐུས། །མེད་སྣང་སྲིད་,པའི་སྡུག་བསྔལ་བརྒྱ་ཕྲག་གིས། །རབ་མནར་སེམས་ཀྱི་གནད་གསང་མ་ཤེས་སྐྱོན། །དེ་,ཕྱིར་མ་བཅོས་རྣལ་མའི་དོན་ལ་སྦྱོར། །འདི་ན་ཚིག་ལ་འཆེལ་བའི་སྟོན་,སྒོམ་འགས། །དོན་དམ་གཉུག་མའི་རང་ཞལ་མ་མཇལ་ནས། །ཕྱག་རྫོགས་དབུ་སོགས་གྲུབ་,མཐའི་ཆོས་སྐད་བརྒྱས༑ ༑སྤྲོས་བྲལ་གཤིས་ལུགས་སྤྲོས་པའི་གཞི་རུ་སོང༌། །དགག་སྒྲུབ་
P000010_v001_00871,བློ་ཡི་འཛིན་སྟངས་མང་པོ་ཡིས། །རང་མགོ་གདུགས་ལྟར་འཁོར་བ་མ་མཐོང་,ནས། །གཞན་སུན་འབྱིན་པའི་ཆོ་ངེ་འབུམ་ཕྲག་གིས། གཉིས་ཕུང་སྒྲུབ་འདི་རང་རང་,སྐྱོན་དུ་ཟད། །དེ་བས་སྐལ་ལྡན་སྔོན་སྦྱངས་ལས་འཕྲོ་ཅན། །ཐེག་པ་མཆོག་ལ་,མོས་པའི་མི་ཡོད་ན། །བརྒྱུད་ལྡན་བླ་མའི་མན་ངག་བདུད་རྩིའི་རོས། །གཟུང་འཛིན་,འཁྲུལ་བའི་གཅོང་ནད་གཞིལ་བར་མཛོད། །རང་བཞིན་འོད་གསལ་གདོད་མའི་གཤིས་ལུགས་,མཆོག །དགོངས་བརྒྱུད་བླ་མའི་བྱིན་རླབས་འཕོས་པ་ཡི། །དབང་རྣོན་སྐལ་བ་ཅན་འགའི་,སྤྱོད་ཡུལ་ལས། །གཉིས་སྣང་རྟོག་གེའི་བློ་ཡིས་ཇི་ལྟར་རྟོགས། །དེ་བས་ཚིག་གི་
P000010_v001_00872,སྦུན་པ་མི་གསོག་པར། །དོན་དམ་རང་ངོ་སྤྲོད་པའི་དྲིན་ཆེན་རྗེ། །སངས་རྒྱས་,དངོས་སུ་མཐོང་བའི་མོས་གུས་ཀྱིས། །ཐུགས་ཡིད་དབྱེར་མེད་བསྲེས་ལ་མཉམ་བཞག་,གཅེས། །ད་ལྟའི་ཤེས་པ་མ་བཅོས་གཉུག་མའི་ངང༌། །ལྟ་སྒོམ་ཞེན་པའི་སྒྲོག་,གིས་མ་བཅིངས་པར། །རང་བབས་རང་དྭངས་ཝལ་ལེ་ཡེ་རེ་བ། །ཡེ་ནས་གནས་,པའི་ཆོས་ཉིད་ཟང་ཀ་མ། །འདི་ཀ་ཆོས་སྐུའི་དགོངས་པར་ངོས་ཟུངས་ཤིག །འདི་,ནི་སྤྲོས་མཐའ་བྲལ་བས་དབུ་མ་དང༌། །རང་བབ་གཉུག་མར་གློད་པས་,ཕྱག་རྒྱ་ཆེ། །རིག་གདངས་ཟང་ཐལ་རྟོགས་པའི་རྫོགས་ཆེན་སོགས། །མིང་གི་རྣམ་གྲངས་
P000010_v001_00873,ཙམ་ལས་དོན་དུ་གཅིག །རང་རིག་ངོ་བོ་སྟོང་ལ་རང་བཞིན་གསལ། །རིག་རྩལ་,མ་འགགས་སྐུ་གསུམ་དགོངས་པའི་ཀློང༌༑ ༑དགག་སྒྲུབ་སྤྲོས་པའི་མཚན་མས་མ་,བཅིངས་པར། །བློ་བྲལ་གཉུག་མའི་གཤིས་སུ་ངལ་གསོས་ཤིག །རྩལ་རྟོག་ཅི་ཤར་རང་,གྲོལ་ལམ་དུ་ཁྱེར། །དུག་ལྔ་མ་སྤངས་ཡེ་ཤེས་ལྔ་ཡི་ཀློང༌། །ཅིར་སྣང་,ཀུན་བཟང་སྤྱོད་པའི་རྒྱན་ཆེན་པོར། །ཁྱེར་འདི་རྡོ་རྗེ་རྩེ་མོའི་ཁྱད་ཆོས་,ལགས། །གནད་འདི་མ་ཤེས་སེམས་གནས་ལྷ་དང་འདྲ། །འགྱུ་བ་རྗེས་མཐུད་ཕལ་དང་,ཁྱད་པར་མེད། །རྐྱེན་དང་འཕྲད་ཚེ་ཆོས་པའི་མཚང་རྟགས་ངོམས། །དེ་ཕྱིར་གྲོལ་ལུགས་
P000010_v001_00874,རྟོགས་པའི་གནད་འདི་གཅེས། །རྗེས་ཐོབ་ཆོས་ཀུན་སྒྱུ་མའི་ཚུལ་རིག་པས། །མ་རྟོགས་,འགྲོ་ལ་དམིགས་མེད་སྙིང་རྗེའི་བློས། །སྤྱོད་ཡུལ་ཡང་དག་ཚོགས་གཉིས་རླབས་པོ་,ཆེར། །སྦྱོར་འདི་རྒྱལ་བ་དགྱེས་པའི་ལམ་མཆོག་ལགས། །སྐྱེ་འཆི་བར་དོའི་ལམ་ཁྱེར་,མཐའ་དག་གི༑ ༑གདམས་པའི་སྐྱེལ་སོ་མ་ལུས་གཅིག་ཡིན་པས། །ཡེ་གྲོལ་ཀློང་ཆེན་,ཡངས་པའི་མཁའ་དབྱིངས་སུ། །གཟུང་འཛིན་སྤྲིན་ཚོགས་དེངས་པའི་ཉམས་ལེན་ཞུ། །དེ་སྐད་,ཀུན་མཁྱེན་བླ་མའི་སློབ་ཐ་བ། །ཆོས་གཟུགས་འཇམ་དབྱངས་ཡེ་ཤེས་རྒྱ་མཚོ་,ཡིས། །བགྲེས་པོ་གར་དབང་ཐུགས་འདོད་ཇི་བཞིན་བྲིས། །དགེ་བས་ཀུན་བཟང་ཆོས་སྐུའི་
P000010_v001_00875,དོན་རྟོགས་ཤོག །༄༅། །ཨ་ཧོ། རླབས་ཆེན་ཚོགས་གཉིས་ཤིང་རྟའི་རྒྱུ་ཐབས་ལ་བརྟེན་པའི། །བྲལ་,སྨིན་ཡོན་ཏན་ཆ་རྫོགས་འདྲེན་མཆོག་གི་ཉི་མ། །འབྲལ་མེད་སྙིང་དབུས་དད་,པའི་པད་མཚོ་རུ་མཆོད་ནས། །ཐར་འདོད་སྐལ་བཟང་གྲོགས་པོ་སྙིང་གྲོས་འདི་,གསོལ་ལོ། །སྔོན་བསགས་རྣམ་པར་དག་པའི་ཚུལ་ཁྲིམས་ཀྱི་ས་བོན། །དེང་དུས་དལ་,འབྱོར་གསེར་གྱི་སྙེ་མ་རུ་འཁྲུངས་ཚེ༑ ༑འདིར་སྣང་ཞེན་པའི་རྣམ་གཡེང་སད་,དབང་དུ་མ་བཏང༌། །དྲི་མེད་ཐོས་བསམ་སྒོམ་པའི་འབྲུ་བཟང་འདི་ཚོལ་,ཅིག །སྣོད་བཅུད་མི་རྟག་གཡོ་བའི་རྒྱ་མཚོ་ཡི་ཀློང་ན། །ཚེ་སྲོག་མི་བརྟན་
P000010_v001_00876,འཇིག་པའི་ཆུ་བུར་དུ་འདུག་པ། །རྟག་འཛིན་སྲིན་མོས་བསླུས་པའི་མཚང་ཆེན་,འདི་རིག་ནས། །ཡེངས་མེད་བརྩོན་འགྲུས་དྲག་པོས་དམ་ཆོས་རེ་སྒྲུབ་འཚལ༑ ༑སྡུག་བསྔལ་,མུ་མཐའ་མེད་པ་སྲིད་པ་ཡི་མཚོ་རུ། །གཟུང་འཛིན་རྦ་ཀློང་འཁྲུགས་པས་,ཐོག་མེད་ནས་མནར་འདུག །ད་ལྟ་དལ་འབྱོར་བཟང་པོའི་གྲུ་གཟིངས་ལ་བརྟེན་,ཚེ། །ཐར་གྲོལ་བདེ་བའི་ཐང་ཆེན་རང་དབང་དུ་བསྒྱུར་མཛོད། །ཀུན་གཞིའི་ཞིང་ས་,གཤིན་པོར་དཀར་ནག་གི་ས་བོན། །ཐོག་མ་མེད་ནས་བཏབ་པའི་བདེ་སྡུག་,གི་འབྲས་བུ། །མ་འདྲེས་སོ་སོར་སྨིན་པའི་ངང་ཚུལ་འདི་གཟིགས་ལ། །འཇུག་ལྡོག་
P000010_v001_00877,ལག་ལེན་ཞིབ་མོ་གནད་ཁེལ་རེ་མཛད་འཚལ། །བདེན་བཞིའི་མཚན་ཉིད་རྟོགས་པའི་,ཆུ་གཏེར་ལས་འཁྲུངས་པའི། །ངེས་འབྱུང་རྣམ་པར་དག་པའི་འདབ་རྒྱས་ཀྱི་པདྨ། །ངོ་,མཚར་སོ་ཐར་ཁྲིམས་ཀྱི་ཟིལ་དངར་གྱིས་ཕྱུག་ཚེ། །རྒྱལ་བ་དགྱེས་པའི་མཆོད་,རྫས་ཕུལ་བྱུང་དུ་མངོན་ནོ། །གཞན་ཕན་སྙིང་རྗེའི་མཁའ་ལས་རྩོལ་མེད་ཀྱིས་,སྣང་བའི། །རྨད་བྱུང་བྱང་ཆུབ་སེམས་མཆོག་འོད་དཀར་གྱི་དབང་པོ༑ ༑རླབས་ཆེན་ཚོགས་,གཉིས་བསིལ་ཟེར་འབུམ་ཕྲག་ཏུ་འཕྲོ་ཚེ། །དོན་གཉིས་ཀུ་མུད་མི་བཞད་རང་,དབང་དུ་ཅི་ཡོད། །གཞི་རྒྱུད་བདེ་གཤེགས་སྙིང་པོ་ས་ལུ་ཡི་འབྲས་བཟང༌
P000010_v001_00878,། །དབང་བཞིའི་ཕབས་ཀྱིས་བརླན་པའི་དགེ་མཚན་ལས་བྱུང་བའི། །བསྙེན་སྒྲུབ་ཡན་ལག་,བཞི་ཡི་བདུད་རྩི་ལ་རོལ་དང༌། །གྲུབ་གཉིས་ལུས་ཟུང་རྒྱས་པ་དངོས་,གཤིས་སུ་གྲུབ་བོ། །གདོས་སྣང་ལྷ་སྐུར་སྦྱོང་བ་བསྐྱེད་རིམ་གྱི་རྣལ་འབྱོར། །སྒྲ་,གྲགས་སྔགས་སུ་སྦྱོང་བ་རླུང་སྔགས་དང་བཟླས་པ། །དྲན་རྟོག་འོད་གསལ་སྦྱོང་,བ་རྫོགས་རིམ་གྱི་ཟབ་གནད། །སྒོ་གསུམ་རྡོ་རྗེ་གསུམ་གྱི་ཉམས་བཞེས་སུ་,གནང་འཚལ། །ཆོས་ཀུན་དབུ་མར་རྟོགས་པ་ལྟ་བ་ཡི་སྨན་ཆེན༑ ༑སྟོང་ཉིད་སྙིང་,རྗེར་འབྲེལ་བ་བསྒོམ་པ་ཡི་ཡང་བཅུད། །གཞན་ཕན་ཚོགས་གཉིས་རྒྱུན་སྤཻལ་སྤྱོད་
P000010_v001_00879,པ་ཡི་རྩེ་མོ། །ནོར་མེད་བྱང་ཆུབ་ལམ་བཟང་འདི་ཉིད་ལ་ཞུགས་མཛོད། །འདིར་,སྣང་ཚེ་འདིར་ཞེན་པ་གཉིས་ཕུང་གི་རྩ་བ། །ཞེན་མེད་སྒྲུབ་ལ་གཞོལ་,བ་གཉིས་འཚེངས་ཀྱི་ནོར་བུ། །རང་སེམས་རང་ལ་དཀར་ན་ནོར་བུ་འདི་,ལོངས་མཛོད། །རང་དོན་རང་གི་འགྲུབ་པའི་ཕོ་རྒོད་ཞིག་ལགས་སོ། །དེ་སྐད་བསྔགས་,འོས་ཡོན་ཏན་དྲིན་བསུང་གིས་བཏང་བས༑ ༑རང་རྒྱུད་ཤིང་ལྟར་རེངས་པའི་གཉིས་,མེད་ནི་སེང་གེ། །ཉལ་སྟོང་ཁོང་རུལ་པདྨ་བི་ཛ་རུ་འབོད་དེས། །བྱུང་རྒྱལ་,གཏམ་འདི་ཐོལ་བྱུང་མགྲིན་པ་ནས་ཐལ་ལོ། །༄༅། །བླ་མ་ལ་ཕྱག་འཚལ་ལོ། །རྙེད་
P000010_v001_00880,དཀའི་དལ་འབྱོར་ཕུན་ཚོགས་རྙེད་གྱུར་ཅིང༌། །མཚན་ལྡན་དགེ་བའི་བཤེས་ཀྱིས་,རྗེས་བཟུང་ནས། །ཟབ་རྒྱས་གདམས་པའི་བདུད་རྩིར་སྤྱོད་དུས་འདིར། །སྙིང་ནས་བརྩོན་པས་,བྱང་ཆུབ་སྒྲུབ་པར་འཚལ། །མི་རྟག་འཆི་བ་ནམ་འོངས་ཆ་མ་མཆིས། །འཆི་ཚེ་,ཆོས་ལས་སྐྱབས་གཞན་མ་མཆིས་ན། །འདིར་སྣང་བྱ་གཞག་མང་པོས་ཅི་ཞིག་,བྱ། །ད་ལྟ་ཉིད་ནས་བརྩོན་པའི་དཔུང་བསྐྱེད་འཚལ། །རྒྱལ་བའི་ཆོས་ཕུང་བརྒྱད་ཁྲི་,བཞི་སྟོང་པོ། །བདག་འཛིན་ཉོན་མོངས་འདུལ་ཐབས་ཁོ་ནར་བསྟན། །དེ་ཕྱིར་ཞུས་ལོ་,ཐོས་ལོར་མི་འཇོག་པར། །ཐོས་དོན་རྒྱུད་ལ་དྲིལ་བའི་ཉམས་ལེན་གལ། །དང་པོ་
P000010_v001_00881,ངེས་འབྱུང་ཆོས་ཀྱི་མགོ་ཡིན་པས། །བློ་ལྡོག་བཞི་དང་དད་དང་མོས་གུས་,སོགས། །ཐབས་ཚུལ་དུ་མས་རྒྱུད་ལ་གོམས་བྱས་ནས། །ཚུལ་ཁྲིམས་ཕུང་པོ་ཡོངས་སུ་,དག་པ་གཅེས། །བར་དུ་བྱང་སེམས་ཐེག་ཆེན་ལམ་གྱི་སྲོག །འགྲོ་སྒྲོལ་དམ་བཅའི་,གོ་ཆ་ཆེར་བགོས་ནས། །བདག་བས་གཞན་གཅེས་ཕྱིན་དྲུག་གཞུང་ལམ་ཆེར། །རང་ནུས་,དང་བསྟུན་འབད་པ་གནད་དུ་ཆེ༑ ༑ཐ་མ་བསྐྱེད་རྫོགས་གསང་སྔགས་འབྲས་བུའི་,ལམ། །དབང་ཐོབ་དམ་ཚིག་རྣམ་པར་དག་པའི་ངོས། །མཚན་བཅས་མཚན་མེད་བསྐྱེད་རྫོགས་,ཟབ་མོའི་ཚུལ། །ཐབས་ཚུལ་དུ་མས་རང་གི་བློ་ལ་དྲིལ། །ཁྱད་པར་མོས་གུས་
P000010_v001_00882,བླ་མའི་ལམ་ཁྱེར་གཅེས། །དོན་བརྒྱུད་མན་ངག་སྟོན་པའི་དྲིན་ཆེན་རྗེ། །སངས་རྒྱས་,དངོས་སུ་མཐོང་བའི་མོས་གུས་ཀྱིས། །གསོལ་བཏབ་དབང་བླང་ཐུགས་ཡིད་དབྱེར་མེད་,བསྲེས། །ད་ལྟའི་ཤེས་པ་བཟོད་མེད་གཉུག་མའི་བབས༑ ༑ལྟ་སྒོམ་ཞེན་པའི་སྒྲོག་གིས་,མ་བཅིངས་པར། །དད་དྭངས་མི་གཡོ་མ་ཡེངས་ལྷུག་པར་ཞོག །ངོ་བོ་སྤྲོས་དང་,བྲལ་བ་ཆོས་ཀྱི་སྐུ། །དེ་ཡི་རང་མདངས་འོད་གསལ་ལོངས་སྤྱོད་རྫོགས༑ ༑འགགས་མེད་,ཅིར་ཡང་ཤར་གྲོལ་སྤྲུལ་པའི་སྐུ། །དེ་གསུམ་དབྱེར་མེད་ངོ་བོར་གདོད་ནས་,གཅིག །གནས་འགྱུ་དགག་སྒྲུབ་རེ་དོགས་མ་བྱེད་པར། །གང་ཤར་ཐོག་དེར་འཛིན་མེད་
P000010_v001_00883,ཁྲོལ་ལེར་ཞོག །མ་བཅོས་གཉུག་མ་དོན་གྱི་ཕྱག་རྒྱ་ཆེ། །བཅོས་ཤིང་སྒོམ་པ་,ཐམས་ཅད་འཁྲུལ་བའི་རྒྱུ། །བྱ་རྩོལ་ལམ་གྱི་བྱར་མེད་དོན་མི་རིག །བཅོས་མའི་,སྒོམ་གྱིས་མ་བཅོས་དོན་མི་རྟོགས། །བྱར་མེད་རང་བཞག་སྒོམ་པའི་རྒྱལ་པོ་,མཆོག །གང་ཤར་རང་གྲོལ་རྟོགས་པའི་རྩལ་སྦྱོང་གཅེས། །རྗེས་ཐོབ་ཆོས་ཀུན་སྒྱུ་མར་,རྟོགས་པའི་ངོས། །མ་རྟོགས་འགྲོ་ལ་དམིགས་མེད་སྙིང་རྗེ་ཆེས། སྤྱོད་ཡུལ་ཡང་དག་,ཚོགས་གཉིས་རླབས་པོ་ཆེ། །རྒྱལ་བ་དགྱེས་པའི་ལམ་ལ་སློབ་པར་འཚལ། །དེ་སྐད་,དམ་པའི་གསུང་ནན་ཆེ་བའི་ངོར། །ཤཱཀྱའི་དགེ་ཚུལ་པདྨ་བི་ཛ་ཡིས། །གང་དྲན་
P000010_v001_00884,འཆལ་ཚིག་ཡི་གེར་བྲིས་པ་སྟེ། །དགེ་བས་འགྲོ་ཀུན་མངོན་པར་སངས་རྒྱས་,ཤོག །ཅེས་པའང་དགེ་བའི་བཤེས་གཉེན་འཇམ་དཔལ་ཡེ་ཤེས་ཀྱི་བཞེད་སྐོང་དུ་,བྲིས་པ་དགེ།༄༅། །སྒོ་མེ་དིང་ཀྱཱ་མཆོག་སྤྲུལ་རིན་པོ་ཆེའི་བཞེད་སྐོང་དུ།དཔག་,མེད་མཁྱེན་བརྩེའི་འོད་སྟོང་གིས། །ཉེས་པའི་མུན་པ་ཀུན་བཅིལ་ནས། །ཕན་བདེའི་པད་,ཚལ་བཞད་མཛད་པའི། །མཚུངས་མེད་བླ་མའི་ཞབས་ལ་འདུད། །རང་ལུགས་བསྟན་པའི་གསལ་,བྱེད་ཆེ། །མཆོག་སྤྲུལ་རིག་སྔགས་འཆང་བ་ཡིས། །ཞལ་གདམས་དགོས་ཞེས་ནན་བསྐུལ་ངོར། །ཉུང་,ངུའི་ཚིག་འདི་གསོལ་གྱིས་དགོངས། །དལ་འབྱོར་ཨུ་དུམྦཱ་ར་འདྲ། །ཡང་ཡང་ཕྱིས་ནས་
P000010_v001_00885,རྙེད་པར་དཀའ། །ད་རེས་ཕུན་ཚོགས་འབྱོར་དུས་འདིར། །གཏན་གྱི་འདུན་མ་སྒྲུབ་རེ་,རན། །འཆི་བདག་བཟློག་དཀའི་གྲིབ་སོ་འདྲ། །ཡུན་རིང་མི་སྡོད་མྱུར་དུ་འོངས། །རྟག་འཛིན་,བདུད་པོས་མ་བསླུ་བར། །སྙིང་ནས་བརྩོན་པའི་དཔུང་བསྐྱེད་འཚལ༑ ༑དགེ་སྡིག་དཔྱིད་བཏབ་,ས་བོན་འདྲ། །བདེ་སྡུག་འབྲས་བུ་མི་འཁྱོལ་སྨིན། །ཤེས་ལོ་ཙམ་དུ་མི་འཇོག་,པར། །བླང་དོར་ལག་ལེན་བྱ་བ་གནད། །འཁོར་བ་མེ་ཡི་འོབས་དང་འདྲ༑ ༑ནམ་ཡང་,བདེ་བའི་གོ་སྐབས་མེད། །སྡུག་བསྔལ་བདེ་བར་མ་འཛིན་པར། །ངེས་འབྱུང་བསྐྱེད་ཅིག་,སྙིང་གི་བུ། །དང་པོ་ཡར་ངོའི་ཟླ་གཞོན་འདྲ། །དཀར་ཆོས་སྣང་བ་གོང་འཕེལ་
P000010_v001_00886,བྱེད། །རིས་སུུ་མ་ཆད་ཐུབ་བསྟན་ལ། །དག་སྣང་སྦྱོངས་ཤིག་བརྩེ་བའི་གྲོགས། །བཤེས་གཉེན་,སྨན་པ་མཁས་པ་འདྲ། །གཟུང་འཛིན་ཉོན་མོངས་ནད་ཚོགས་བཅོམ། །འབྲལ་མེད་སྙིང་ལ་,ལེགས་འཆང་ནས། །ཞུན་ཐར་ཆོད་ཅིག་རིག་སྔགས་འཆང༌། །ཚུལ་ཁྲིམས་ཞིང་ས་དུལ་,བ་འདྲ། །ཡོན་ཏན་མྱུ་གུ་མཐའ་དག་སྨིན། །དུས་རྒྱུན་དྲན་ཤེས་བརྟན་པོ་ཡིས། །ཁས་,བླངས་དམ་བཅའ་མ་ཉམས་ཨང༌། །ཏིང་འཛིན་རྡོ་རྗེའི་མཁར་རྫོང་འདྲ། །ཉེས་པའི་,དགྲ་ཡིས་བརྫི་བ་མེད། །རྟག་ཏུ་གཡེང་བ་སྤངས་ནས་ནི། །མཉམ་པར་ཞོག་ཅིག་,རྣལ་འབྱོར་པ། །ཤེས་རབ་ཉིན་མོར་བྱེད་པ་འདྲ། །རྨོངས་པའི་མུན་ཚོགས་དྲུང་ནས་
P000010_v001_00887,འབྱིན། །ཕྱོགས་མེད་ཐོས་བསམ་སྒོམ་གསུམ་ལ། །གནད་དུ་དྲིལ་ཅིག་ནིརྨ་ཀ །སྙིང་རྗེ་ས་,གཞིའི་བརླན་དང་འདྲ། །བྱང་ཆུབ་མྱུ་གུ་སྨིན་པར་བྱེད། །ཐེག་ཆེན་བློ་སྦྱོང་གདམས་,ཟབ་ཕུལ། །ཐུན་དུ་བཅད་ལ་སྒོམས་ཤིག་གུ། །སྟོང་ཉིད་མཚོན་ཆའི་འཁོར་ལོ་འདྲ། །སྲིད་,རྩའི་བདག་འཛིན་དྲྭ་བ་གཅོད། །ཞི་ལྷག་ཟུང་འབྲེལ་འཕགས་པའི་ལམ། །རྒྱུད་ལ་སྦྱོར་,ཅིག་སྙིང་བརྩེའི་གྲོགས༑ ༑ལྟ་བའི་རྒྱལ་པོ་ནམ་མཁའ་འདྲ། །བལྟ་བྱ་ལྟ་བྱེད་གཉིས་,སུ་མེད། །བློ་བྲལ་རིག་སྟོང་རྗེན་པ་ཉིད། །རང་བབས་ཞོག་ཅིག་སྐལ་ལྡན་པ། །སྒོམ་,པའི་རྒྱལ་པོ་རི་བོ་འདྲ། །དགག་སྒྲུབ་འཛིན་པས་མ་བསྐྱོད་པར། །ལྷུན་མཉམ་རྫོགས་
P000010_v001_00888,པ་ཆེན་པོའི་དོན། །མ་བཅོས་གཉུག་མར་ཀློད་ཅིག་ཨང༌། །སྤྱོད་པའི་རྒྱལ་པོ་,སྦྲུལ་མདུད་འདྲ། །གང་ཤར་རང་གྲོལ་ལམ་ཁྱེར་ངང༌། །ཆོས་བརྒྱད་ཞེན་པས་མ་,བཅིངས་པར། །ཕྱིན་དྲུག་ལམ་ལ་སློབ་ཅིག་གུ། །འབྲས་བུ་ཉི་ཟླ་སྤྲིན་བྲལ་འདྲ། །ཡོན་,ཏན་ཐམས་ཅད་རང་ལ་རྫོགས། །རེ་དོགས་འཚུབ་མས་མ་བསྒྲིབས་པར། །ཟང་ཐལ་རྗེན་,ལ་ཕུད་པ་གནད། །ལྷག་བསམ་ཡིད་བཞིན་ནོར་བུ་འདྲ། །ཕན་བདེའི་འདོད་པ་ཡིད་,བཞིན་འཇོ། །གཡོ་སྒྱུ་མེད་པའི་བརྩོན་འགྲུས་ཀྱིས། །བསྟན་འགྲོར་གང་ཕན་མཛད་པར་ཞུ། །མདོར་,ན་དུས་དང་གནས་སྐབས་ཀུན། །བྱང་ཆུབ་སེམས་གཉིས་ཡི་དམ་དུ། །ལེགས་པར་བཅངས་
P000010_v001_00889,ནས་རང་གཞན་གྱི། །དོན་གཉིས་མཐར་ཕྱིན་མཛད་པར་འཚལ༑ ༑ཚིག་སྦྱོར་མེ་ཏོག་འཛེས་,མིན་ཡང༌། །ལྷག་བསམ་མཚོ་ལས་འཁྲུངས་གྱུར་པའི། །དགེ་ཚོགས་དྲི་བསུང་དངར་པོ་,དེས། །དོན་གཉིས་དགའ་སྟོན་འཕེལ་གྱུར་ཅིག །བསྟན་པའི་གསལ་བྱེད་སོགས་སྒོ༵་མེ༵་དིང༵་,ཀྱཱ༵ལ་མཆོ༵ག་སྤྲུལ༵་རི༵ན་པོ༵་ཆེ༵འི་བ༵ཞེད་སྐོང༵་དུ༵། ཤཱཀྱའི་བཙུན་པ་འགྱུར་མེད་པདྨ་,རྣམ་རྒྱལ་གྱིས་བྲིས་པ་དགེ།༄༅། །སྒོ་མེ་བླ་མ་ཆོས་འབྱོར་མཚན་ཅན་གྱི་,བཞེད་ངོར།ན་མོ་གུ་རུ། བསྒྲང་ཡས་བསྐལ་བའི་གོང་ནས་ཚོགས་གཉིས་ཀྱི་གྲུ་,གཟིངས༑ ༑རྣམ་གྲོལ་རིན་ཆེན་གླིང་དུ་ལེགས་ལམ་དུ་བསྒྱུར་ཟིན། །དེད་དཔོན་འཇམ་དབྱངས་
P000010_v001_00890,གཞོན་ནུའི་མཁྱེན་བརྩེ་ཡི་ཟློས་གར། །མཚུངས་མེད་དྲིན་ཅན་བླ་མ་སྙིང་དབུས་,སུ་བཞུགས་ཤིག །ཚེ་སྔོན་བསོད་ནམས་བསགས་པའི་བརླན་ལྡན་གྱི་ས་བོན། །ལེགས་སྨོན་,དྲོད་ཀྱིས་བསྐྱངས་པའི་མངོན་མཐོ་ཡི་སྙེ་མ། །དལ་འབྱོར་འབྲས་ཁུལ་ལྕི་བའི་,ཕུན་ཚོགས་འདི་རྙེད་ཚེ། །ངེས་ལེགས་ཐར་པ་སྒྲུབ་པའི་ཆོ་ག་རེ་མཛད་,འཚལ། །ལང་ཚོའི་མེ་ཏོག་མགུལ་རྒྱན་ཕལ་ཆེར་ཞིག་རྙིང་ཟིན། །འཆི་བདག་བཟློག་དཀའི་,གྲིབ་སོ་སྒོ་དྲུང་ན་ལྷགས་པས། །ཚེ་སྲོག་གློག་གི་གར་མཁན་ནམ་གཡོ་,ནི་མི་ཤེས། །འབུངས་གསུམ་དམ་པའི་ཆོས་ལ་འདོན་རན་དུ་གདའོ། །མ་རིག་ཆུ་
P000010_v001_00891,སྲིན་གཏུམ་པོས་བདག་གིར་རང་བཟུང་ཞིང༌། །ལས་ཉོན་རླུང་གིས་རབ་དཀྲུག་,འཁོར་བ་ཡི་མཚོ་ཆེན། །སྡུག་བསྔལ་གསུམ་གྱི་རྦ་རླབས་འཁྲུགས་ཚུལ་འདི་མཐོང་,བཞིན། །རྣམ་གྲོལ་སྐམ་སར་སྙོགས་ལ་མི་བརྩོན་འདི་སྨྱོས་སམ། །སོར་གསུམ་ལྕང་ལོའི་,ཟར་བུ་མཁན་སློབ་ལ་ཕུལ་ཕྱིན། །མ་རབས་སྐྱེ་བོའི་བསམ་སྤྱོད་དུག་ཆུ་,ཡི་སླད་མིན༑ ༑བག་ཡོད་བདུད་རྩིས་འཚོ་བའི་ཁྱད་ཆོས་ཤིག་མེད་ན། །མཐུ་ལྡན་,དཀར་ཕྱོགས་ལྷ་ཀླུའི་དམོད་ངན་གྱིས་གཟེར་ཡོང༌། །ལྟ་དགོངས་ཚད་དུ་འཁྱོལ་,བའི་ཁྱད་ཆོས་ཤིག་མེད་ན༑ ༑ཨོ་ཟོབ་རལ་རྫིང་འཐུག་པོ་ཤིག་སྲོ་ཡི་
P000010_v001_00892,མཁར་རྫོང༌། །སྦྱོར་སྒྲོལ་རང་མཚན་སྤྱོད་པ་གསང་སྔགས་ཀྱི་གོལ་ས། །རྒྱུ་འབྲས་,ཁྱད་དུ་གསོད་པ་ཆད་ལྟ་ཡི་མུར་ཐུག །གཙང་རྨེ་གཉིས་འཛིན་བྲལ་ལ་,གསང་སྔགས་ཀྱི་དམ་རྫས། །གནང་མོད་སྲེད་ལེན་ཞེན་པས་ཉམ་ཐག་གི་མ་,རྒན། །བསད་པའི་ཤ་ཁྲག་དྲོན་མོར་སྲིན་པོ་བཞིན་རོལ་བ། །རྒྱལ་བ་རྡོ་རྗེ་,འཆང་གིས་ག་ཤེད་ནས་བསྟན་འདུག །ཆོས་ལ་སྐྱབས་སུ་སོང་བཞིན་སེམས་ཅན་,ལ་འཚེ་བ། །སྤོང་བར་ཞལ་བཞེས་གྲུབ་ན་ཐེག་ཆེན་གྱི་སློབ་དཔོན། །ཆེན་པོར་,རློམ་དག་ཚུལ་འདིར་འཇུག་པ་འདི་ཅི་ཞིག །སྡེ་སྣོད་གང་ནས་བསྟན་འདུག་
P000010_v001_00893,ཐུགས་གཞིག་རེ་གནང་འཚལ། །བག་མེད་ཤ་ཆང་ལོག་འཚོ་འཛེམ་མེད་དུ་སྤྱོད་,པ། །འཕྲལ་སྣང་རོ་འཛིན་སྲབ་མོའི་དགའ་སྟོན་དུ་བྲིམ་ཡང༌༑ ༑ནམ་ཕུག་བུ་,ལོན་འཇལ་བའི་གཟུགས་ཕུང་གིས་མི་རོགས། །ཡུལ་སྲོལ་ངན་པའི་ཚུལ་ལ་བག་,ཡོད་ཅིག་གནང་རན། །རྫོང་འཕྲང་སྲོག་གསུམ་དགོངས་པས་འཚེངས་གསུམ་གྱི་འབྲས་བུར། །སྦྱོར་,ནུས་དམ་ལྡན་སྔགས་པར་བདུན་ལྡན་གྱི་ཉམས་པ། །ཤུགས་སྒྲོལ་དམོད་པའི་མཚོན་,འདི་རྒྱལ་རྣམས་ཀྱིས་གནང་མོད། །རང་དོན་ཉི་ཚེ་སྒྲུབ་པའི་བསམ་བརླག་ལ་,མ་ཡིན། །བསམ་ནག་ཁོང་དུ་བཅུག་པའི་ལས་ནག་གི་ངན་སྦྱོར། །མི་ནག་སྐྱེ་
P000010_v001_00894,བོ་མགུ་བའི་རྣོ་སོ་ཞིག་ཡོད་ཀྱང༌། །སྨོན་སེམས་སྲོག་རྩ་བྲལ་བའི་,སྡིག་པ་ཡི་རང་གཟུགས། །བཟོད་དཀའ་དམྱལ་མེར་འཚེད་ལ་ཕྱི་གཞིག་རེ་གཏོང་,འཚལ། །ཅིར་སྣང་རྒྱན་དུ་ཤར་བའི་དབང་རབ་ཀྱི་ངོ་སྐལ། །འདོད་ཡོན་ལམ་དུ་,ཁྱེར་བའི་ཉེ་ལམ་ཞིག་ཡོད་ཀྱང༌། །ཐ་མལ་ཁྱི་ཕག་ལྟ་བུའི་སྤྱོད་,ངན་དེ་མ་ཡིན། །སྤངས་བསྒྱུར་ཁྱེར་གསུམ་རང་གི་བློ་ནུས་དང་བསྟུན་འཚལ། །དམ་,ཆོས་རྫོགས་པ་ཆེན་པོ་ཐེག་ཀུན་གྱི་རྩེ་རྒྱལ། །རྩོལ་མེད་ཨ་ཏིའི་མན་,ངག་ཇི་ཙམ་དུ་ཟབ་ཀྱང༌། །རང་གི་རྒྱུད་ལ་མ་སྦྱོར་ཕན་པ་
P000010_v001_00895,ཞིག་མི་འདུག །དབང་རབ་སྦྱངས་པ་སྔོན་སོང་ཅིག་ཅར་བའི་རིགས་ཅན། །སྲིད་མཐའ་,ཙམ་ལས་དང་པོའི་ལས་ཅན་གྱི་རིགས་ལ། །འོད་གསལ་བཅར་ཕོག་ངོ་འཕྲོད་,འཆུགས་མེད་ཞིག་དཀའ་བས། །རིམ་བགྲོད་ཐེག་པའི་འཇུག་སྒོ་ཟླ་མེད་འདིར་ཞུགས་,ནས། །རིམ་གྱིས་རྒྱལ་བ་དགྱེས་པའི་ལམ་བཟང་ལ་སློབ་འཚལ། །རྒྱགས་སོགས་ཉོན་མོངས་,སྦྲུལ་གདུག་མགོ་འཕང་དེ་བཏོད་པའི། །མོ་རྨིས་པྲ་བརྟག་རྣོན་པོའི་ཨོ་ཟོབ་,ཀྱི་འབྲུག་སྒྲ། །འདིར་སྣང་རྙེད་པ་སྒྲུབ་པའི་ཟོང་མཆོག་ཞིག་ལགས་མོད། །སྡིག་འབྲས་,ལྕེ་ལ་རྨོ་བའི་ཉེར་ལེན་དེས་ཅི་བྱེད། །ཟག་མེད་མངོན་ཤེས་འཆར་བ་
P000010_v001_00896,མཐོང་ལམ་གྱི་ཡོན་ཏན། །ད་ལྟ་ཚོགས་ལམ་ཆུང་ངུའི་སྣེ་ཟིན་ཙམ་མེད་,བཞིན། །ཉམས་སྣང་རྫུན་གྱི་རི་མོས་ཅོལ་ཆུང་རིགས་འབྲིད་འདི། །མི་ཆོས་བླ་མའི་,རྒྱ་ལས་འདའ་ས་ཞིག་རྙེད་དམ། །འཇིག་རྟེན་ཚེ་འདིའི་བྱ་བཞག་རྣམ་གཡེང་,གི་ཆུ་རིས། །ནམ་ཡང་ཟིན་མེད་སྡིག་སྡུག་གཏམ་ངན་གྱི་རང་བཞིན། །ཟིན་ཀྱང་,དོན་ཆུང་མདང་གི་རྨི་ལམ་དང་འདྲ་བས། །དོན་ཆེན་དམ་ཆོས་སྒྲུབ་པ་,འདུན་མ་ཡི་ཡང་རྩེ། །འདུལ་རྒྱུའི་དགྲ་བོ་ཟད་མེད་ཞེ་སྡང་གི་བུད་,ཤིང༌། །བསྐྱང་རྒྱུའི་གཉེན་གྲོགས་མགུ་མེད་ལན་ཆགས་ཀྱི་སྙགས་འདེད། །ཚོང་དང་སོ་
P000010_v001_00897,ནམ་ཟིན་མེད་སྡིག་སྡུག་གི་བསུ་སྐྱེལ། །བྱས་མང་འབྲས་ཉུང་འཁོར་བའི་སྣང་,ཚུལ་ལ་གཟིགས་དང༌། །སྐྱེས་མཐའ་འཆི་བར་ངེས་ན་འདིར་སྣང་གིས་ཅི་,བྱེད། །འདུས་མཐའ་འབྲལ་བར་ངེས་ན་གཉེན་གྲོགས་ཀྱིས་ཅི་ཕན། །བསགས་མཐའ་འཛད་པར་,ངེས་ན་བསྲུང་བསྲེལ་དེས་ཅི་བྱ། །མཐོ་མཐའ་ལྟུང་བར་ངེས་ན་ཐོབ་ཐང་,གིས་ཅི་མཁོ། །གཅེས་པར་བསྐྱངས་པའི་ལུས་ཀྱང་མལ་ས་རུ་བཞག་ནས། །དབང་མེད་,འཆི་བདག་ཕོ་ཉའི་ཞགས་པ་ཡིས་དྲངས་ཚེ། །རིགས་གཟུགས་སྟོབས་འབྱོར་སྙན་པའི་,ཁས་གྲགས་དེས་མ་ཕན། །བློ་བདེ་ཚགས་སུ་ཚུད་པ་ཕོ་རྒོད་ཀྱི་ཡང་
P000010_v001_00898,རབ། །ད་ལྟ་ཁོམ་ལྡན་མི་ལུས་གྲུ་བོ་ལ་བརྟེན་ཅིང༌། །དགེ་བའི་བཤེས་,གྲོགས་མཉན་པ་མཁས་པ་ཡིས་ཟིན་ཏེ། །འཁོར་བའི་ཆུ་བོ་སྒྲོལ་བའི་སྐལ་,བཟང་ཞིག་ཐོབ་ཚེ། །བརྒལ་མིན་རྣམ་རིག་བཀྲ་ཡང་སྨྱོན་པ་ཡི་ཡང་ཐ། །ཐུབ་,བསྟན་ངེས་དོན་སྙིང་པོ་ཡིད་བཞིན་གྱི་ནོར་བུ། །གངས་ལྗོངས་དད་བསོད་རྒྱལ་,མཚན་རྩེ་མོ་རུ་ཐོབ་པའི། །སྒྲུབ་བརྒྱུད་ཤིང་རྟ་ཆེ་བརྒྱད་འགལ་མེད་དུ་,རྟོགས་པས། །དག་པའི་སྣང་དཀར་བསྐྱེད་པ་ཆོས་སྣང་གི་སྒོ་མོ། །མཁས་རྣམས་ཕན་,ཚུན་ལུང་རིགས་ཡོན་ཏན་གྱི་གཏིང་དཔོག །བརྒལ་བརྟག་རིགས་ལམ་རྣོན་པོའི་སྤྲོས་
P000010_v001_00899,པ་ཞིག་ཡོད་ཀྱང༌། །བླུན་པོ་དེ་རྗེས་འབྲངས་ན་ཆོས་སྤང་གི་ཁུར་,པོས། །མི་ཁོམ་རིན་གྱིས་ཉོ་བས་བག་གཟོན་ཞིག་མཛོད་ཅིག །དྲི་མེད་བསླབ་གསུམ་,ཡོན་ཏན་འདབ་རྒྱས་ཀྱི་གེ་སར། །གཞན་ཕན་ཟིལ་དངར་འཇོ་བའི་བསྡུ་བཞི་,ཡི་བསུང་ཞིམ། །སྐལ་བཟང་རྐང་དྲུག་ཚོགས་ཀྱི་ངལ་འཚོ་རུ་གྲུབ་པའི། །བཤེས་གཉེན་,པདྨ་དཀར་པོ་མཉེས་གསུམ་གྱིས་བསྟེན་འཚལ། །མཆོག་བྱིན་དཔག་བསམ་ལྗོན་པའི་གྲིབ་,བསིལ་ལ་བརྟེན་ན། །འཇིགས་ཚོགས་ཚ་གདུང་མཐའ་དག་ཅིག་ཅར་དུ་གཞིལ་ནུས། །བསླུ་,མེད་གཏན་གྱི་སྐྱབས་གྱུར་རིན་ཆེན་ནི་རྣམ་གསུམ། །འབྲལ་མེད་སྐྱབས་སུ་བསྟེན་
P000010_v001_00900,པ་སྡོམ་ཀུན་གྱི་རྟེན་གཞི། །ཐོག་མེད་དྲིན་གྱིས་བསྐྱངས་པའི་མཁའ་མཉམ་གྱི་,ཕ་མ། །སྡུག་བསྔལ་མུ་མཐའ་མེད་པའི་སྲིད་མཚོ་ལས་བསྒྲལ་ཕྱིར། །རྫོགས་བྱང་དོན་,དུ་གཉེར་བ་སྨོན་འཇུག་གི་སེམས་བསྐྱེད། །འབྲལ་མེད་རྒྱུད་ལ་གོམས་པ་ཐེག་,ཆེན་གྱི་ལམ་སྲོག །དྲན་ཤེས་བག་ཡོད་བརྟན་པོའི་ལྕགས་ཀྱུ་ནི་རྣོན་པོས། །འཕྱོར་,གཡེང་སེམས་ཀྱི་གླང་པོ་རྣམ་ཀུན་ཏུ་བཏུལ་ནས། །དགེ་བའི་ཀ་ཆེན་མཆོག་,ལ་གཡོ་མེད་དུ་བཅིངས་པ། །བསླབ་གསུམ་བརྟུལ་ཞུགས་བརྟན་ལ་མེད་ཐབས་རང་,མི་འདུག །ཚད་མེད་བཞི་ཡི་བློ་སྦྱོང་བདུད་རྩི་ལ་རོལ་བཞིན། །ཕྱིན་དྲུག་སྤྱོད་
P000010_v001_00901,པ་རྒྱ་མཚོའི་ལང་ཚོ་ཡིས་སྒེག་སྟེ། །གཞན་ཕན་རླབས་ཆེན་སྒྲུབ་པའི་རྩེ་,འཇོ་ཡིས་བྲེལ་བའི། །རྒྱལ་སྲས་ལྷ་ཕྲུག་གཞོན་ནུའི་ཚོགས་གྲལ་ལ་ཕེབས་ཤོག །རྣམ་,འབྱེད་སོ་སོར་རྟོག་པའི་ཤེས་རབ་ཀྱི་མཚོན་ཆས། །བདག་ལྟའི་ཉོན་མོངས་དགྲ་,བོ་མིང་མཐའ་རུ་བཅོམ་ནས། །མཐའ་བརྒྱད་སྤྲོས་པ་ཀུན་བྲལ་དབུ་མ་ཡི་,གྲོང་དུ། །ཆོས་ཉིད་རིག་པའི་ཁྱེའུ་ཆུང་ངལ་གསོ་ལ་བཞུགས་ཤིག །དངོས་འཛིན་མཚན་,མ་དག་པ་ལྟ་བ་ཡི་སྨན་ཆེན། །སྟོང་ཉིད་སྙིང་རྗེར་ཤར་བ་སྒོམ་,པ་ཡི་ཡང་བཅུད། །ཚོགས་གཉིས་ཟུང་འབྲེལ་གཞན་ཕན་སྤྱོད་པ་ཡི་རྩེ་མོ། །ལྟ་
P000010_v001_00902,སྒོམ་སྤྱོད་པའི་ཉམས་ལེན་ཆིག་དྲིལ་རང་མཛད་འཚལ། །རྒྱལ་བས་ཆོས་རྣམས་བདག་,འཛིན་གཉེན་པོ་རུ་གསུངས་ན། །ནང་དུ་རང་རྒྱུད་ཉོན་མོངས་གཉའ་རེངས་སུ་,གཏོར་ནས། །ཕྱི་རུ་འདྲེ་བགེགས་གནོད་བྱེད་རང་མཚན་དུ་བཟུང་སྟེ། །ཞེ་སྡང་སྡང་,མིག་གཡོ་བའི་དྲག་སྔགས་དེས་ཅི་བྱེད། །སྟོང་ཉིད་སྙིང་རྗེའི་ཉམས་ལེན་གནད་,ཁེལ་ཞིག་མེད་ན། །རྣམ་འགྱུར་རྩུབ་མོ་ཙམ་གྱིས་འདྲེ་བདུད་ནི་མི་ཐུལ། །འཕྲལ་,དུ་ཐུལ་ཐུལ་འདྲ་ཡང་ནམ་ཕུག་ནི་ལྡོག་ཡོང༌༑ ༑དེ་བས་རང་རྒྱུད་,འདུལ་བ་ལས་སྦྱོར་གྱི་རྒྱལ་པོ། །འདིར་སྣང་རྙེད་བཀུར་སྙན་གྲགས་མ་བྱུང་
P000010_v001_00903,གིས་དོགས་པས། །མཇེ་གོག་སྤར་མོས་བསྡོམས་པའི་སྡུག་བཙིར་གྱི་ངང་ནས། །རང་རྒྱུད་,ཤིང་ལྟར་རེངས་པའི་མཆོག་འཛིན་མཁན་ཕལ་ལས། །ཕན་སེམས་ཕྲ་མོ་རྒྱུད་ལ་,གོམས་པ་འདི་དགའ་འོ། །སྟོང་ཉིད་ཚིག་ཏུ་ཁྱེར་བའི་ཡིད་དཔྱོད་ཀྱི་ངང་,ནས། །རྒྱུ་འབྲས་ཁྱད་དུ་གསོད་པའི་རྟོགས་བརྫུ་མཁན་ཕལ་ལས། །འཆི་བ་སྙིང་ལ་,ཟུག་བའི་བརྩོན་འགྲུས་ཀྱིས་བསྐུལ་ནས། །ལས་འབྲས་ཆ་ཙམ་གོ་འདི་བསོད་ཆེན་,དུ་གདའ་འོ། །ཕྱོགས་ཞེན་དུག་ཆུས་མྱོས་པའི་བློ་གྲོས་ནི་བླུན་པོས། །ཆོས་དང་,གང་ཟག་དཔྱས་བཏགས་གདགསཆོས་སྤང་གི་ངང་ནས། །མི་ཚེ་སྟོང་ཟད་བྱེད་པའི་
P000010_v001_00904,མཁས་རློམ་མཁན་ཕལ་ལས། །དད་པས་མ་ཎི་འདྲེན་རྣམས་འདུན་མ་རེ་བཟང་,ངོ༌། །ཐ་སྙད་སྤྲོས་པའི་ཚིག་ལ་ཟད་མཐའ་རང་མེད་ཀྱང༌། །དོན་ཟབ་,ཉམས་སུ་ལེན་ལ་གདམས་ངག་ནི་ཚིག་གཅིག །སྟོང་ཉིད་སྙིང་རྗེའི་བདུད་རྩིས་,རང་རྒྱུད་འདི་ཐུལ་ན། །ཆོས་ཀུན་དགོངས་པ་དེ་ཡིན་གདམས་ཟབ་ཀྱང་དེ་,ཀ །ཕ་གཅིག་བླ་མའི་ཞལ་ལུང་བྱིན་རླབས་ཀྱི་ངད་ལྡན། །བུ་གཅིག་སེམས་ཀྱི་,གཏད་སོ་ཉམས་ལེན་གྱི་ཉིང་ཁུ། །སྐལ་བཟང་ཡིད་ཀྱི་གདུང་སེལ་བདུད་རྩི་,ཡི་བཏུང་བ། །ཐར་འདོད་གྲོགས་མཆོག་ཁྱེད་ཀྱི་དགའ་སྟོན་དུ་བཞེས་ཤིག །བྱང་ཕྱོགས་
P000010_v001_00905,མཚོ་སྔོན་རྒྱུད་ནས་ཆོས་འདོད་ཀྱིས་ལྷགས་པའི། །སྒོ༵་མེ༵་བླ༵་མ༵་ཆོ༵ས་འ༵བྱོར་,མ༵ཚན་ཅ༵ན་གྱི༵་བཞེ༵ད་ངོ༵ར། །མདོ་མེད་བྱུང་རྒྱལ་སྨྲ་བ་པདྨ་ནི་བི་ཛས། །ཐོལ་,བྱུང་མགྲིན་པའི་རྒྱུད་མང་ཡུད་ཙམ་གྱིས་བརྡུངས་སོ། །༄༅། །རྣམ་ཀུན་བྱུར་གྱི་སྣ་,འདྲེན་སླུ་བྱེད་ཀྱི་ན་ཆུང༌།དོན་ལྡན་སྙན་པའི་རོལ་མོ་ས་གསུམ་,དུ་ཁྱབ་ཅིང༌། །གྲགས་ལྡན་ལྷར་བཅས་སྐྱེ་དགུའི་གཙུག་ནོར་གྱིས་མཆོད་པའི། །མཁྱེན་,ལྡན་སྲས་བཅས་རྒྱལ་བའི་ཡེ་ཤེས་ཀྱི་རང་གཟུགས༑ ༑དྲིན་ལྡན་ཡོངས་འཛིན་ཚོགས་,རྣམས་སྙིང་དབུས་སུ་བཞུགས་ཤིག ༡ །ལང་ཚོའི་མྱུ་གུ་གསར་པ་གསར་པ་ཡི་
P000010_v001_00906,དུས་ནས། །མཛའ་གཅུགས་དམ་བཅའ་ལྷོད་མིན་སྙིང་གྲོགས་ཀྱི་རྐང་དྲུག །བདག་བློ་ཨུཏྤལ་,གཞོན་ནུའི་གེ་སར་ལས་ཐོན་པའི། །ལེགས་བཤད་སྦྲང་རྩིའི་དགའ་སྟོན་སྟོབ་པ་,འདི་བཞེས་ཤིག༢ །གང་ཞིག་རྙེད་ན་སྐྱེ་བའི་རྒྱ་མཚོ་ཡང་བརྒལ་ནུས༑ ༑ལྷ་བས་,ལྷག་པའི་རྟེན་མཆོག་རིན་ཆེན་གྱི་གྲུ་གཟིངས། །རྣམ་རིག་བ་དན་གཡོ་བའི་,སྐལ་བཟང་འདི་ཐོབ་ཚེ། །བག་མེད་འཛིན་ཁྲིའི་ཁ་ལ་བག་ཟོན་ཞིག་གནང་,འཚལ། ༣ །མགྲོན་ཁང་གཡར་པོ་ལྟ་བུའི་སྒྱུ་མ་ཡི་ལུས་འདི། །བདག་པོ་བཙན་པོ་,འཆི་བདག་ཕོ་ཉ་ཁོ་སླེབ་ན། །དོ་ནུབ་ཙམ་ཡང་མི་འདོར་ངེས་པ་
P000010_v001_00907,ནི་མི་འདུག །མི་རྟག་རྟག་པར་མ་འཛིན་ལྷ་ཆོས་རང་མཛོད་ཅིག ༤ །སྦྲང་བུའི་,སྦྲང་རྩི་འདྲ་བའི་ནོར་རྫས་དང་ལོངས་སྤྱོད། །རང་གིས་སྡུད་བསོག་བྱས་ཀྱང་,གཞན་ཞིག་གིས་སྤྱོད་འགྲོ། །ད་ལྟ་རང་དབང་ཡོད་དུས་ཕྱི་མ་ཡི་རྒྱགས་,ཕྱེ༑ ༑འཛད་མེད་མཆོད་སྦྱིན་བཟང་པོའི་ས་བོན་རེ་འདེབས་འཚལ། ༥ །ཚོང་འདུས་མགྲོན་པོ་,འདྲ་བའི་གཉེན་གྲོགས་དང་གྲྭ་འཁོར། །ད་ལྟ་ལྷན་དུ་འཚོགས་ཀྱང་རིང་མིན་,ནས་བྲལ་ངེས༑ ༑ཞེན་ཆགས་གདུང་སེམས་མ་ཆེ་བློ་སྣ་དེ་བསྟུངས་ལ། །བག་ཡོད་,དབེན་པར་སྒྲུབ་པའི་རྒྱལ་མཚན་དེ་བརྟན་མཛོད། ༦ །རྨི་ལམ་རྒྱལ་སྲིད་འདྲ་བའི་
P000010_v001_00908,སྐུ་བསོད་དང་སྙན་གྲགས། །ལྟར་སྣང་ཡིན་ཡིན་འདྲ་ཡང་ནམ་ཕུགས་སུ་བསླུར་,ཡོང༌། །འདིར་སྣང་ཆོས་བརྒྱད་ཞེན་པའི་འཆིང་ཐག་དེ་ཆོད་ལ། །ཟོལ་མེད་ངེས་,འབྱུང་གཤའ་མའི་ཤིང་རྟ་ལ་ཞུགས་མཛོད། ༧ །དྲན་ཚད་ཁ་རུ་སྨྲ་བ་ཅོལ་,ཆུང་གི་རང་མཚང༌། །མཐོང་ཚད་ལག་ཏུ་ལེན་འདོད་མགོ་ཡང་གི་ཧར་,སྤྱོད། །འཕྲད་ཚད་གྲོགས་སུ་བསྡེབས་པ་རང་ཕུང་གི་གཞི་མ། །འདི་འདྲས་གཏན་འདུན་,ལྟ་ཅི་འདིར་སྣང་ཡང་འགྲུབ་དཀའ། ༨ །བཙན་དུག་ཧ་ལ་ལྟ་བུའི་དཀོར་རྫས་,ཀྱི་ལོག་འཚོ། །ཐར་པའི་སྲོག་རྩ་གཅོད་པའི་སྤུ་གྲི་རུ་གདའ་བས། །བག་ཡོད་
P000010_v001_00909,ཆོག་ཤེས་ནོར་བུའི་བང་འཛོད་དང་འགྲོགས་ནས། །སྒྲིབ་སྦྱོང་ཚོགས་གཉིས་སྤེལ་བའི་,ཆོ་ག་རེ་གནང་འཚལ། ༩ །དགྲ་གཉེན་ངེས་མེད་བར་སྣང་བསིལ་བུ་ཡི་ངང་,ཚུལ། །རྐྱེན་སྣང་ཕྲ་མོས་མི་བརྟན་སྐད་ཅིག་རེས་འགྱུར་འགྲོ། །སྡང་ཞེན་མཚོན་ཆའི་,འཁོར་ལོ་བསྐོར་བ་དེ་ཐོངས་ལ། །ལྷག་བསམ་བ་དན་དཀར་པོ་ཅིག་ཆར་,དུ་སྒྲེངས་ཤིག ༡༠ །རང་འཁོས་མེད་པའི་ཆོས་དང་འཇིག་རྟེན་གྱི་བྱ་གཞག །རྒྱ་ཆེན་,རྩོམ་པ་དོན་མེད་གསང་རྡོར་གྱི་མདུད་པ། །ནམ་ཕུག་མི་འཁྱོལ་མིས་འཕྱ་,རང་སྡུག་གི་སྣོན་མ། །དེ་བས་རང་ཚོད་བཟུང་བ་སྙིང་གྲོགས་ཀྱི་སྙིང་
P000010_v001_00910,གཏམ། ༡༡ །སྐྱབས་གནས་དཀོན་མཆོག་མ་གཏོགས་འཇིག་རྟེན་གྱི་ཁེ་དྲག །གང་ལའང་རེ་ལྟོས་,མི་འདུག་ཡིད་ཆད་ཀྱི་སྣོན་མ། །དེ་བས་སྣ་ཐག་རང་གི་མགོ་བོ་,ལ་དཀྲིས་ཏེ། །རིག་འཛིན་གོང་མ་ཕེབས་པའི་ཤུལ་ལམ་ལ་སྙོགས་ཤོག ༡༢ །ན་གཞོན་,བྱིས་པའི་དུས་ན་གཞན་དབང་གིས་བཅིངས་ཤིང༌། །དར་བབ་ལང་ཚོས་དྲེགས་,ཚེ་འདོད་ཡོན་གྱི་ཁོལ་པོ། །རྒས་འཁོགས་དབང་ཤེས་གུད་ཚེ་སྒྱུ་ལུས་ཀྱི་,མི་འཁྱོངས། །འདི་འདྲས་དལ་འབྱོར་སྙིང་པོ་ཇི་ལྟར་དུ་ལོན་ཨང༌༑ ༡༣ ༑ཐོབ་ཐོབ་,བསླབ་ཤེས་མང་ཡང་དགོས་དུས་ནི་མི་དྲན། །ཟབ་ཟབ་ཡིག་སྣ་བསོགས་ཀྱང་
P000010_v001_00911,རང་རྒྱུད་ལ་མ་འབྱོར། །ཡིན་ཡིན་སྣང་བ་མཐོ་ཡང་དོགས་ས་རུ་བསླུར་,ཡོང༌། །དེ་བས་མཛུབ་མོ་ནང་དུ་བཀུག་པ་འདི་ཟབ་བོ། ༡༤ །ཉེས་མེད་མ་,རྒན་བསད་པའི་ཤ་ཁྲག་གི་གཡོས་སྦྱོར། །བསླབ་གསུམ་སྲོག་རྩ་གཅོད་པའི་མྱོས་,བྱེད་ཀྱི་བཏུང་བ། །རྣམ༵་ཀུན༵་བྱུར༵་གྱི༵་སྣ༵་འདྲེན༵་སླུ༵་བྱེད༵་ཀྱི༵་ན༵་ཆུང༵༌,། །འདི་གསུམ་ཆོས་པའི་བདུད་ཡིན་བག་ཟོན་རེ་མཛད་འཚལ༑ ༡༥ ༑སྡོམ་ཀུན་རྨང་ནས་,བསྒྱེལ་བྱེད་མི་ཆོས་ཀྱི་བླ་མ། །རྣམ་ཀུན་སྙིང་རྗེས་མ་ཟིན་དྲག་ལས་,དང་མཐུ་གཏད། །ཕྱོགས་ཞེན་དུག་ཆུས་མྱོས་པའི་ཆགས་སྡང་གི་ཆོས་སྤང༌། །འདི་
P000010_v001_00912,གསུམ་བདུད་ཀྱི་ལས་ཡིན་རྣམ་ཀུན་དུ་སྤོངས་ཤིག ༡༦ །ངེས་འབྱུང་རྒྱུད་ལ་མ་,སྐྱེས་སོ་ཐར་དེ་ཨོ་ཟོབ། །གཞན་ཕན་རྒྱུད་ལ་མ་འབྱོངས་བྱང་སེམས་དེ་,ཁ་སྤྱང༌། །བསྐྱེད་རྫོགས་གདེང་དང་མི་ལྡན་གསང་སྔགས་དེ་ཐོ་ཅོ། །འདི་གསུམ་,དུད་ཀའི་སྙེ་མ་དོན་འབྲས་ཀྱིས་དབུལ་ལོ། ༡༧ །སྔོན་འགྲོའི་རྩིག་རྨང་མེད་པའི་,འོད་གསལ་གྱི་ཡང་སྟེང༌། །སྙིང་རྗེའི་ཁྱོ་ཕོ་ཤི་བའི་སྟོང་ཉིད་ཀྱི་,ཡུགས་ས། །ལས་འབྲས་ཁྱད་དུ་གསོད་པའི་སྟོང་འཛིན་གྱི་སྨྱོ་སྤྱོད༑ ༑འདི་གསུམ་ཡང་,དག་ལམ་དུ་ཇི་ལྟར་དུ་འགྲོ་ཨང༌། ༡༨ །རང་དོན་སྒྲུབ་ལ་ཞུགས་ཀྱང་
P000010_v001_00913,རྣམ་གཡེང་ནི་མ་ཞི། །གཞན་དོན་འཆད་སྤེལ་བརྩམས་ཀྱང་རང་འདོད་ནི་མ་,སྤངས། །གཉིས་དོན་ཚོགས་གསོག་རློམ་ཡང་འདིར་སྣང་གི་ཁེ་དྲག །འདི་གསུམ་འཆི་བ་,སྙིང་ནས་མ་དྲན་པས་ལན་འདུག ༡༩ །ཚེ་སྟོད་རི་ལ་སྒྲུབ་པའི་ཆོས་ཚུགས་,ཙམ་ཡོད་ཀྱང༌། །ཚེ་སྐེད་མི་ནག་སྐྱེ་བོའི་རྐྱེན་སེལ་དུ་བཙོང་ནས། །ཚེ་,མཇུག་སྐྱ་མིན་སེར་མིན་ཕལ་པ་ལས་ལོད་པ། །འདི་གསུམ་ངེས་འབྱུང་རྒྱུད་,ལ་མ་ཁེལ་པས་ལན་འདུག༢༠ །ཅུང་ཟད་ཐོས་པར་རློམ་ཡང་ང་རྒྱལ་ནི་,ཇེ་ཆེ། །སྐབས་རེར་སྒོམ་ལོ་བྱས་ཀྱང་ཉོན་མོངས་ནི་ཇེ་རགས། །ན་སོ་སྨིན་
P000010_v001_00914,བཞིན་རང་རྒྱུད་ཇེ་རྩུབ་དུ་འགྲོ་བ། །འདི་གསུམ་བདག་འཛིན་གཉེན་པོས་མ་,ཆོམ་པས་ལན་འདུག ༢༡ ༑ཐོས་བསམ་སྣེ་མང་བྱས་ཀྱང་མཐར་ཕྱིན་ནི་གཅིག་མེད། །བསྐྱེད་,རྫོགས་འལ་འོལ་སྒོམ་ཡང་གྲུབ་འབྲས་ཀྱིས་སྟོང་ལ། །ལྷ་སྔགས་བསྙེན་གྲངས་ཐེམ་,ཡང་ནུས་མཐུ་ཡི་དབེན་པ། །འདི་གསུམ་ཤེས་བརྩོན་དམན་པའི་རང་མཚང་དུ་,འདུག་གོ ༢༢ །མི་དགེའི་བཤེས་གྲོགས་བརྟེན་པ་ཐར་ལམ་གྱི་བར་ཆད། །གཉིད་ཆང་གཏམ་,ལ་གཡེང་བ་དགེ་སྦྱོར་གྱི་བཤོལ་འདེབས༑ ༑དོན་མེད་བྱ་གཞག་མང་པོ་སེམས་,ལས་ཀྱི་ཁུར་པོ། །འདི་གསུམ་སྤངས་པ་འཕྲལ་ཕུག་ཀུན་དགེ་ཡི་གཞི་མ། ༢༣ །སྲིད་
P000010_v001_00915,འབྱོར་སྒྱུ་མར་རྟོགས་པའི་ཞེན་ལོག་དང་ངེས་འབྱུང༌༑ ༑བླ་མ་སངས་རྒྱས་,མཐོང་བའི་དག་སྣང་དང་མོས་གུས། །འགྲོ་ཀུན་ཕ་མར་ཤེས་པའི་སྙིང་རྗེ་,དང་བྱང་སེམས། །འདི་གསུམ་ཐར་པ་སྒྲུབ་ལ་མེད་ཐབས་རང་མི་འདུག ༢༤ །ལས་འབྲས་,བསླུ་མེད་ཤེས་པའི་འཇུག་ལྡོག་གི་ལག་ལེན། །ཅིས་ཀྱང་དགོས་མེད་དྲན་པའི་,མི་རྟག་གི་ལྕག་འདེབས། །མི་ཚེ་ཆོས་ལ་དྲིལ་བའི་འདུན་གྲོས་ཀྱི་ཞེ་,དམ། །འདི་གསུམ་ཆོས་མཛད་ཡོངས་ལ་མེད་ཐབས་རང་མི་འདུག ༢༥ །བསྟན་པ་འགལ་མེད་,རྟོགས་པ་ཆོས་སྣང་གི་སྒོ་མོ། །ཡོངས་འཛིན་མཁས་པ་བསྟེན་པ་ཡོན་ཏན་
P000010_v001_00916,གྱི་འབྱུང་ཁུངས། །མང་ཐོས་ངོམས་མེད་བརྩོན་པ་དམ་པ་ཡི་མཛད་སྤྱོད། །འདི་གསུམ་,མཁས་པར་སློབ་ལ་མེད་ཐབས་ནི་མི་འདུག ༢༦ །དབང་ཐོབ་དམ་ཚིག་གཙང་བ་,དངོས་གྲུབ་ཀྱི་གཞི་མ། །མན་ངག་སྒྲོ་འདོགས་ཆོད་པ་ཉམས་ལེན་གྱི་སྲོག་,ཤིང༌། །དབེན་གནས་རི་ཁྲོད་འགྲིམ་པ་གྲུབ་ཐོབ་ཀྱི་དཔའ་ཚུགས༑ ༑འདི་གསུམ་སྒྲུབ་,བརྒྱུད་འཛིན་ལ་མེད་ཐབས་རང་མི་འདུག ༢༧ །རང་འདོད་གཡོ་ཟོལ་སྤངས་པ་གཞན་,ཕན་གྱི་ལྷག་བསམ། །ལོག་སྒྲུབ་རྐྱེན་གྱིས་མི་འཁྲུགས་དམ་བཅའ་ཡི་གོ་ཆ། །བསྡུ་,བཞིའི་ལག་ལེན་མཁས་པ་བྱང་སེམས་ཀྱི་མཛད་སྤྱོད། །འདི་གསུམ་སློབ་རིས་སྐྱོང་
P000010_v001_00917,ལ་མེད་ཐབས་རང་མི་འདུག ༢༨ །སྡོམ་གསུམ་འགལ་མེད་སྲུང་བ་ཡོན་ཏན་གྱི་,རྟེན་གཞི། །ཐོས་བསམ་སྒོམ་པ་མཐར་ཕྱིན་དོན་གཉིས་ཀྱི་རྩ་བ། །འཆད་རྩོད་རྩོམ་,པའི་ཕྱག་རྗེས་མཁས་གྲུབ་ཀྱི་ཁྱད་ནོར། །འདི་གསུམ་བསྟན་པ་འཛིན་ལ་མེད་,ཐབས་རང་མི་འདུག ༢༩ ༑ལྟ་བ་ཡེ་གྲོལ་སོར་བཞག་ཕྱག་རྫོགས་ཀྱི་དགོངས་པ། །སྤྱོད་,པ་རྒྱལ་སྲས་ལམ་བཟང་བཀའ་གདམས་ཀྱི་གཤེགས་ཤུལ། །མི་ཚེ་སྒྲུབ་ལ་དྲིལ་,བ་དྭགས་བརྒྱུད་ཀྱི་རྣམ་ཐར༑ ༑འདི་གསུམ་རྗེས་སུ་ཞུགས་པ་འཆུགས་མེད་ཀྱི་,ལམ་བཟང༌། ༣༠ །ཕྱོགས་རིས་ཆགས་སྡང་ཞི་བ་ཐོས་བསམ་གྱི་དོན་གོ །སེམས་ཉིད་
P000010_v001_00918,ཆོས་སྐུར་རྟོགས་པ་སྒོམ་སྒྲུབ་ཀྱི་སྙིང་པོ། །རླབས་ཆེན་བྱང་སེམས་འབྱོངས་པ་,གཞན་དོན་གྱི་རྩ་བ། །འདི་གསུམ་གལ་མདོ་ལགས་པས་ཐུགས་དབུས་སུ་བཅང་,འཚལ། ༣༡ །རང་སེམས་བླ་མར་ཤེས་པ་ཉམས་ལེན་གྱི་ཉིང་ཁུ༑ ༑དགོངས་བརྒྱུད་བྱིན་རླབས་,འཕོ་བ་གྲུབ་རྟགས་ཀྱི་རྒྱལ་པོ། །ཁྱེར་སོ་གསུམ་དང་མ་བྲལ་ཚོགས་གཉིས་,ཀྱི་ལམ་མཆོག །འདི་གསུམ་རྒྱུད་ལ་སྦྱོར་བའི་བཀའ་དྲིན་རང་ཞུའོ། ༣༢ །ཨ་ཧོ་བཤད་,པའི་ཚིག་ལ་ཟད་མཐའ་རང་མེད་ཀྱང༌། །དོན་གྱི་སྙིང་པོ་སྟོང་ཉིད་,སྙིང་རྗེ་དང་སྙིང་པོ། །ཟུང་འབྲེལ་རྒྱལ་བ་དགྱེས་པའི་ལམ་བཟང་ལ་ཞུགས་
P000010_v001_00919,ནས། །དོན་གཉིས་ལྷུན་གྱིས་གྲུབ་པའི་དགའ་སྟོན་ལ་ཕེབས་ཤོག ༣༣ །དེ་སྐད་རང་ལ་,མེད་པའི་ཁ་བཤད་ནི་སྟོང་པ༑ ༑འདི་འདྲས་གཞན་ལ་ཕན་པའི་རེ་བ་,རང་མེད་ཀྱང༌། །རིང་ནས་དད་དམ་སྲད་བུས་དམ་པོ་རུ་སྦྲེལ་བའི། །གྲོགས་,ཀྱིས་བསྐུལ་ནན་མ་བཟོད་ཚིག་ལམ་ནས་ཐལ་སོང༌། ༣༤ །གང་ལ་ཉེ་རིང་,མི་མངའ་བླ་མ་ནི་མཆོག་གསུམ། །གང་གིས་གསོལ་བ་བཏབ་ལ་བྱིན་རླབས་,ནི་འཇུག་པས། །གང་དག་སྨོན་པའི་དོན་ཀུན་ཁྱེད་ཐུགས་ལ་སྨིན་ནས། །གངས་ཅན་,མགོན་པོའི་རྣམ་ཐར་འགྲུབ་པ་རུ་ཤོག་ཅིག༣༥ །མཆོག་སྤྲུལ་མདྒ་ལ་ལཀྵི་མའི་
P000010_v001_00920,བཞེད་ངོར་བི་ཛས་བྲིས་པ་དགེ།༄༅། །ངེས་འབྱུང་བསྐུལ་བའི་གླུ་དབེན་པ་ལ་,འཇུག་པའི་རྒྱན་ཞེས་བྱ་བ་བཞུགས་སོ། །༄༅། །ན་མོ་གུ་རུ། ཕུལ་བྱུང་མཁྱེན་བརྩེ་,ནུས་མཐུ་རྫོགས་ལྡན་གྱི་སྤྲིན་ལས། །གང་འདུལ་ཐབས་མཁས་ཐུགས་རྗེ་འདོད་དགུ་,ཡི་ཆར་གྱིས། །འགྲོ་ལ་རྣམ་གྲོལ་མཆོག་སྦྱིན་དྲིན་ཆེན་གྱི་བླ་མ། །འབྲལ་མེད་,སྙིང་དབུས་དད་བརྒྱའི་ཡིད་མཁའ་ལ་བཞུགས་ཤིག །ཀྱེ་མ་འཇིག་རྟེན་འཁྲུལ་སྣང་,འཁོར་བ་ཡི་མཚོ་ཆེན། །རྣམ་གཡེང་རྦ་རླབས་འཁྲུགས་པ་ཟིན་མེད་ཀྱི་ཆུ་,རིས། །དཔལ་འབྱོར་ལྦུ་ཕྲེང་གཡོ་བའི་ངང་ཚུལ་འདི་མཐོང་ནས། །མི་བསྲུན་སྲིན་མོའི་
P000010_v001_00921,གླིང་ལ་བག་ཟོན་རེ་གནང་འཚལ། །རྣམ་རིག་མེ་ཏོག་བཀྲ་བའི་ལང་ཚོ་,ཡི་འཁྲི་ཤིང༌༑ ༑དཔལ་འབྱོར་ཐང་ཤིང་མཐོན་པོའི་རྩེ་མོ་ན་འཁྲིལ་ནས། །ལྡེམ་,ལྡེམ་ཆོས་བརྒྱད་སྒྲུབ་པའི་རྩེ་བྲོ་ལ་ཕེབས་ཀྱང༌། །རྒ་ཤིའི་སྟོན་བསིལ་,རླུང་པོ་མི་རིང་བར་སླེབ་ཡོང༌། །འདིར་སྣང་སྨིག་རྒྱུའི་ཐག་པ་ཆུ་,བོ་རུ་བརླམས་ནས། །ཅོལ་ཆུང་སེམས་ཀྱི་རི་དྭགས་ཆོས་བརྒྱད་ཀྱི་ཚལ་ན། །དལ་,མེད་ངལ་བརྒྱས་རྒྱུ་ཡང་འདོད་སྲེད་ཀྱི་སྐོམ་པ། །སངས་མིན་དུས་ཀྱི་ས་,མདའ་ནམ་ཕོག་ནི་མི་ཤེས། །གསོད་བྱེད་དགྲ་སྟྭ་གདེངས་པ་འཇིགས་རུང་གི་
P000010_v001_00922,གཤིན་རྗེ། །མིག་དམར་གློག་ཕྲེང་གཡོ་བའི་བཞིན་རས་ཀྱི་སྤྲིན་རུམ། །མི་སྡུག་སོ་,ཞོ་ངོམ་པའི་ཁ་སྒོ་རུ་གནས་བཞིན། །སོས་དལ་བདེ་བར་སྡོད་པ་ཕྱུགས་,ལས་ཀྱང་བླུན་ཨང༌། །ཉམ་ཆུང་ཤ་ཡི་རྨེན་རྨནབུ་བདག་གི་རུ་བཟུང་,ནས། །དར་ཟབ་རིན་ཆེན་རྒྱན་གྱི་བསྟི་སྟང་ལ་བརྩོན་ཡང༌། །དབང་མེད་དུས་,ཀྱི་རྒྱལ་པོའི་ཁྲིམས་བདག་གིས་བཅད་ཚེ། །སྡུག་ཡུས་མཆིས་རིས་ཙ་རེ་བྱ་,ཁྱི་ལ་སྦྱིན་གཏོང༌། །ལག་པའི་དབྱུག་གུས་བྲང་གི་རྔ་གོག་ལ་བསྣུན་,བཞིན། །ངུ་གདངས་མཆི་མའི་རྒྱང་གླུ་ལྷང་ལྷང་དུ་ལེན་པའི། །གཉེན་བཤེས་བརྩེ་བའི་
P000010_v001_00923,གྲོགས་ཀྱིས་མལ་མཐའ་ནས་བསྐོར་ཡང༌། །བརྣག་དཀའི་སྲོག་ཆད་ཚོར་བའི་བགོ་,སྐལ་ནི་མི་ལེན། །ལས་དབང་ཁྲིམས་ཁ་ཚ་མོའི་གཞན་དབང་དུ་གྱུར་ཚེ། །སྟོང་,གསུམ་བདག་པོ་ཡིན་ཡང་ཕྱི་འགྱང་ནི་མི་ཡོང༌༑ ༑བློ་རྩེ་སྨྲ་ལྕེ་,བདེ་ཡང་མགོ་བསྐོར་ནི་མི་གཏུབ། །སྲིད་པའི་བདོག་དགུའི་འབྱོར་ཡང་བསླུ་རྒྱུ་,ནི་མི་འདུག །ད་ལྟ་གཉེན་བཤེས་སྐྱིད་པོའི་མལ་ས་ན་གནས་ཀྱང༌། །འཇིགས་,དང་སྐྱོ་སྣང་ཤར་བའི་ཉམ་ཆུང་གི་བུས་པ། །འཕྲང་རིང་བར་དོའི་གནས་,སུ་གྲོགས་མེད་ནི་གཅིག་པུར། །བགྲོད་ཚེ་འཇིགས་སྐྲག་འཁྲུལ་སྣང་ཇི་ལྟར་དུ་
P000010_v001_00924,བཟོད་ཨང༌། །འཇིགས་རུང་གཤིན་རྗེའི་ཁྲིམས་ལ་ཕྱིར་བཞག་ནི་མི་ཡོང༌། །དགེ་,སྡིག་རྡེའུ་འདྲེན་ཚེ་གཡོ་སྒྱུ་ནི་མི་ཚུད༑ ༑ལས་མཁན་གཏུམ་པོའི་སྡེ་ལ་,ཕག་ནོར་ནི་མི་འགྲོ། །མྱོང་གྱུར་གཉའ་བར་བབས་ཚེ་ཅི་ཙུག་རང་བྱེད་,ཨང༌། །མེ་འབར་ལྕགས་སྲེག་གཞི་ལ་ཉམ་ཆུང་གི་ཤའུ། །བཅད་གཏུབ་བརྡེག་འཚོད་,ཁྲག་སྦྱོར་བར་མེད་ཀྱིས་མནར་ཡང༌། །ཞེ་སྡང་ལས་དབང་ཞགས་པའི་འཆིང་,ཐག་འདི་སྲ་བས། །དམྱལ་གནས་ཚོར་བས་གདུང་ཡང་འཆི་འཕོ་ནི་མི་བཏུབ། །སེར་,སྣའི་དུག་གིས་རིད་པའི་མི་སྡུག་གི་ཁ་སྒོར། །ནང་ཁྲོལ་གློ་སྙིང་འབར་
P000010_v001_00925,བའི་མེ་ལྕེ་ནི་ལྷབ་ལྷབ། །ལྔ་སྟོང་ཁྲིར་ཡང་ཟས་སྐོམ་སྒྲ་ཙམ་ཡང་,ཐོས་མིན། །ཕོངས་གྱུར་ཡི་དྭགས་ཚོར་བ་སུ་ཞིག་གིས་བཟོད་ཨང༌། །གཏི་མུག་,དུད་འགྲོའི་འགྲོ་བ་བཀོལ་སྤྱོད་ཀྱི་ཐ་མ། །བརྩེ་བྲལ་གདོང་དམར་སྲིན་པོས་,ཐ་གུ་ཡིས་བསྡམས་ཤིང༌། །དབང་མེད་སྤུ་གྲི་རྣོན་པོས་སྙིང་རྩ་ལ་,གཟན་ཚེ༑ ༑རིག་རིག་ཕྱོགས་ཀུན་བལྟར་ཡང་མགོན་སྐྱབས་ནི་མི་རྙེད། །ཟག་བཅས་ཕུང་,ལྔས་བསྡུས་པའི་རྐང་གཉིས་ཀྱི་འགྲོ་བ། །མྱ་ངན་ཡིད་མི་བདེ་དང་བྲེལ་,ཕོངས་ཀྱི་ངང་ནས། །རྒ་དང་ན་བའི་ཆད་པ་མི་བཟད་ཀྱིས་མནར་བཞིན། །འཆི་
P000010_v001_00926,བདག་ཆུ་སྲིན་གཏུམ་པོའི་གྲེ་བ་རུ་གཏོད་གཏོང༌། །ཕྲག་དོག་མཚོན་ཆའི་,འཁྲུལ་འཁོར་བར་མེད་དུ་བསྐོར་བས། །སྦྱིན་སྐྱེས་མགོ་ལུས་རྐང་ལག་འདམ་བུ་,ཡི་ཕྲེང་བཞིན། །དུམ་བུ་དུམ་བུར་གཏུབ་པའི་ཁོང་ཁྲག་གི་ལྦུ་བས། །ཉེ་དུ་,མྱ་ངན་ལྷོང་བའི་ངང་ཚུལ་ལ་སོམས་དང༌། །སྐྱིད་པོ་ལྷ་ཡུལ་གྲགས་,མོད་མེ་ཏོག་གི་སྟན་ལ། །ཡུན་རིང་འདོད་ལ་རྩེན་པའི་སྣང་གཡེང་གི་,ཐ་མ། །ང་རྒྱལ་འཕོ་ལྟུང་གདུང་བས་སྤུ་གྲི་ཡི་ཚལ་ན། །བཅད་གཏུབ་ཉམས་,སུ་མྱོང་ན་ཡིད་སྨོན་རང་སུས་བྱེད། །ཀྱི་ཧུད་སྲིད་པའི་གནས་རིས་སྲིན་
P000010_v001_00927,མོ་ཡི་འཇོ་སྒེག །བག་མེད་འདོད་ལྔའི་གཡོ་སྒྱུའི་སྣང་ཤེས་ཀྱིས་བསླུས་བསླུས། །སྡུག་,བསྔལ་མུ་མཐའ་མེད་པའི་ལྕགས་ཁྱིམ་གྱི་དོ་རར། །བཅིངས་ལས་འབྲོས་པའི་ཐབས་,ཤིག་ད་ལྟ་རང་འཚོལ་རན། །འདིར་སྣང་ཚེ་འདིར་ཞེན་པའི་རང་རྒྱུད་ཀྱི་,ཐ་རྒོད། །རྨོད་བྱེད་གདམས་ངག་སྟོང་གི་ཐོང་གཤོལ་གྱི་རྣོ་སོ། །སྲིད་འབྱོར་རྡུལ་,དུ་ཞིག་པའི་སྣང་ཚུལ་གྱི་ལྟད་མོས། །མི་རྟག་སྲིན་མོའི་འཇབ་ཁུང་བུད་,པ་ལ་གཟིགས་དང༌། །སྲིད་ན་བརྟན་པར་གྲགས་པའི་ནོར་འཛིན་གྱི་དགའ་,མ། །མི་བརྟན་གཡོ་བའི་གར་སྟབས་ཡང་ཡང་དུ་བསྒྱུར་ཏེ། །གྲོང་ཡུལ་བརྒྱ་ཕྲག་
P000010_v001_00928,གཏུབ་པའི་རྡུལ་འཚུབ་ཀྱི་ཕྲེང་བས། །སེམས་ཤེས་སྐལ་བཟང་ཡོད་ན་ངེས་འབྱུང་,གི་མགྲོན་འབོད། །ཡོན་པོའི་བཀའ་ལུང་གཏུན་བུས་མངའ་རིས་ཀྱི་སྐྱེ་འགྲོ། །ཉམ་ཐག་,སྣུམ་བཞིན་བཙིར་བའི་ལོངས་སྤྱོད་ཀྱི་ཏིལ་མར། །རང་ཉིད་ཕུང་ལ་སྦྱོར་བའི་,མཐའ་མ་ཡི་དགའ་སྟོན། །མཐོང་བཞིན་སྡུག་གསོག་བྱེད་པའི་ཕྱུག་པོ་ཚོའི་འཁྲུལ་,ལུགས། །ལན་ཆགས་ལུས་ཀྱིས་འབྲེལ་བའི་ཕ་མ་དང་བཟའ་ཚོང༌། །འཕྲལ་རྐྱེན་རླུང་,གིས་བསྐྱོད་པའི་ཞེ་སྡང་གི་མེ་ཕུང༌། །རབ་འབར་དཔལ་འབྱོར་རྩི་ཤིང་,ལྷག་མེད་དུ་བསྲེགས་ནས༑ ༑གཉིས་ཕུང་སྲོག་ལ་རྔམ་པའི་སྣང་ཚུལ་ལ་སོམས་
P000010_v001_00929,དང༌། །གངས་ལྗོངས་རྒྱལ་ཕྲན་ཡོངས་ཀྱི་གཙུག་ནོར་གྱི་རྩེ་མོས། །ལན་གཅིག་རྐང་,རྟེན་རེག་ལ་སྐལ་བཟང་དུ་འཛིན་པའི། །བོད་རྗེ་ལས་རླུང་འཁྲུགས་པའི་བརྣག་,དཀའ་ཡི་ཁྲི་མུན། །ཚོར་བ་སྐུ་ཉམས་བསྟར་ན་ཕལ་དག་སྨོས་ཅི་འཚལ། །ད་,ནང་དགྲ་འདུལ་གཉེན་སྐྱོང་ཕོ་རྒོད་ཀྱི་ཡང་རྩེ། །འཆི་སྙམ་ཡིད་ལ་མེད་,པའི་བྲེལ་གཡེང་གི་ངང་ནས། །ད་ལྟ་ཟུག་གཟེར་བཙན་པོས་ལུས་སེམས་དེ་,ཕྲལ་ནས༑ ༑ཕུང་པོ་བྱ་ཁྱིས་ཟ་བའི་ངང་ཚུལ་ལ་གཟིགས་དང༌། །བག་མེད་,རྣམ་གཡེང་ཆུ་སྲིན་འཛིན་ཁྲི་ཡི་ཁ་སྒོར། །དལ་འབྱོར་རིན་ཆེན་གྲུ་བོ་
P000010_v001_00930,གང་དགའ་རུ་བསྐྱུར་ན། །བཤེས་གཉེན་དེད་དཔོན་བཟང་པོའི་ཞབས་པད་ཀྱིས་ཟིན་,ཅིང༌། །གདམས་ངག་གྲུ་འཛིན་བྱིན་པའི་དགོས་པ་དེ་གང་ཡིན། །ཀྱེ་མ་དེང་,སང་བསྟན་པའི་ཡང་ཐ་ལ་ཐུག་པས། །འཚེ་བ་ཆོས་སུ་སྨྲ་བའི་ཀླ་,ཀློ་ཡི་སྡེ་ཡིས། །འཕགས་པའི་ཡུལ་སོགས་ཕྱོགས་ཀུན་སྐལ་ངན་ལ་སྦྱར་ཟིན། །བོད་,ཀྱང་དེ་ལ་སྨོད་བཞིན་དེ་སྤྱོད་ལ་བརྩོན་འདུག །སྙིང་རྗེའི་གཞན་དབང་གྱུར་,པས་རང་ཉིད་ཀྱི་དབུ་ཡང༌། །གྲངས་མེད་འགྲོ་ལ་སྦྱིན་མཛད་ས་གསུམ་,གྱི་བླ་མ། །གང་གི་རྗེས་འཇུག་རློམ་བཞིན་མཚར་ཟས་ཀྱི་གཡོས་སུ། །གཞན་སྲོག་
P000010_v001_00931,ཇི་མི་སྙམ་པའི་སྙིང་ཁམས་ཀྱི་ཕོད་པ། །སྐྱབས་གསུམ་སྡོམ་པ་ནོས་ཀྱང་,སེམས་ཅན་ལ་འཚེ་བ། །སྤོང་མིན་བླུན་པོའི་བསྔགས་བརྗོད་འཕགས་ཆེན་གྱི་སྐྱེ་,ཕྲེང༌། །བརྒྱུད་མར་བསད་ཤ་དྲོན་མོ་ལྗགས་ཐོག་གི་བདུད་རྩིར། །སྨིན་ཞེས་སྒྲོགས་,པའི་ཁ་དེ་བདུད་ཅིག་གིས་ཕྱེས་སམ། །བསྐྱབ་བྱ་མ་རྒན་བསད་པའི་ནང་,ཁྲོལ་གྱི་གཡོས་སྦྱར། །སྐྱོབ་བྱེད་འཕགས་པའི་འདུན་སར་ཕུང་པོ་རུ་སྤུངས་ཚེ། །དགྱེས་,པའི་རྐན་སྒྲ་དང་བཅས་ཅིབ་ཅིབ་ཏུ་གསོལ་ན། །ཉམ་ཐག་འགྲོ་བའི་སྐྱབས་,དེ་སུ་ཞིག་ལ་འཚོལ་ཨང༌༑ ༑གྲུབ་མཆོག་བརྟུལ་ཞུགས་སྤྱོད་པའི་ཁྱད་ཆོས་
P000010_v001_00932,ཤིག་ཡོད་དེ། །སྲིད་ལམ་རྒྱུ་བ་གཅོད་པའི་ཐབས་མཁས་ཀྱི་མཛད་པའི། །མངོན་རྟགས་,བསད་པ་གསོ་བའི་ལྟད་མོ་ཞིག་ཡོད་སྐད༑ ༑དེ་ལྟའི་ངོ་མཚར་མཆིས་ན་,སྐྱབས་སུ་རང་མཆིའོ། །བྱང་སྡོམ་རྨང་ནས་འགྱེལ་བྱེད་སེམས་ཅན་ནི་བློས་བཏང༌,། །བདེ་གཤེགས་བཀའ་ལས་འདས་པ་གསང་སྔགས་ཀྱི་རྩ་ལྟུང༌། །བླང་བྱའི་དམ་,རྫས་མཐོང་ན་རྨེ་རྟོག་གིས་བཅིང་བཞིན། །ཤ་ཆང་བག་མེད་སྤྱོད་པའི་སྔགས་,ལུགས་དེ་གང་ཡིན། །འདུ་ཤེས་རྣལ་དུ་མི་གནས་གོམ་འགྲོས་ཀྱང་འཁྱོལ་ལེ། །མི་,སྡུག་ཁ་ཆུ་ཙ་རེ་འབྲེལ་མེད་ཀྱི་ཀུ་ཅོས། །གྲོགས་ཀྱི་རྣ་བ་སུན་
P000010_v001_00933,སུན་གཟའ་འཐབ་ཀྱི་གཞི་མ། །བག་མེད་ཆང་ལ་སྤྱོད་པ་བསླབ་འཇིག་གི་,རྩ་བ། །ཐོས་བསམ་མིག་རྒྱང་ཐུང་ངུའི་རང་ལྟ་ལ་ཆགས་ཤིང༌༑ ༑གཞན་ལུགས་,དེ་ལས་ལྡོག་པའི་ཆགས་སྡང་གི་ཆང་གིས། །མྱོས་པའི་གོམ་འགྲོས་ཆོས་སྤོང་,གཡང་ས་ལ་འཁྱོལ་ན། །མནར་མེད་སྐུ་ཉམས་བསྟར་ཚེ་འགྱོད་པ་ཡིས་མི་,སླེབ། །ངེས་འབྱུང་རླུང་གིས་བསྐུལ་བའི་བ་དན་ཞིག་མེད་ན། །ཆོས་བརྒྱད་རླབས་ཕྲེང་,གཡོ་བའི་འདིར་སྣང་གི་མཚོ་ལས། །མཆོག་འཛིན་ཚུལ་འཆོས་ཞེན་པའི་གྲུ་གཟིངས་,ནི་སྟོང་པས། །ཐར་གྲོལ་རིན་ཆེན་གླིང་དུ་ཇི་ལྟར་དུ་ཕྱིན་ཨང༌། །དད་
P000010_v001_00934,གསུམ་མྱུ་གུ་བཟང་པོའི་རྩ་བ་དེ་མེད་ན༑ ༑ཡོན་ཏན་འདབ་ཕྲེང་མཛེས་,པའི་ཀེ་སར་གྱི་བཅུད་དུ། །བསླབ་གསུམ་སྦྲང་རྩིར་སྨིན་པའི་ངེས་ལེགས་ཀྱི་,དགའ་སྟོན། །དོན་གཉིས་མགྲོན་ལ་སྟོབ་པའི་རེ་བ་དེ་ཟད་འདུག །སྨྲ་ལྕེ་གོམ་,འགྲོས་མ་བདེ་ཟླུམ་མཁྲེགས་ཀྱི་མལ་ནས། །གདུང་དབྱངས་ལག་པ་གཡོབ་པའི་ཉམ་,ཆུང་གི་བུས་པ། །ལུས་བཅུད་ནུ་ཞོ་མངར་བོའི་བསྙེན་བཀུར་གྱིས་གསོས་པའི། །མ་,རྒན་འཁོར་བའི་གཡང་སར་ཇི་ལྟར་དུ་འདོར་ཕོད། །སྙིང་རྗེའི་བརླན་གཤེར་བྲལ་,བའི་ཐ་བ་ནི་སྐམ་པོར། །སྟོང་འཛིན་ཡོས་ཚིག་ས་བོན་ལན་སྟོང་དུ་
P000010_v001_00935,བཏབ་ཀྱང༌། །རྣམ་གྲོལ་གསེར་གྱི་སྙེ་མ་འབྲས་ཁུལ་གྱིས་དུད་པས། །དོན་གཉིས་,འབྲུ་ཆང་འཐུང་བའི་དགའ་སྟོན་ནི་མི་སྲིད༑ ༑ཀྱི་ཧུད་ཁྱིམ་ཆུང་སྤངས་པའི་,ཁྱིམ་ཆེན་གྱི་འདུ་འཛི། །བྱིས་དང་སྡིག་གྲོགས་མང་པོའི་གཞན་དབང་དུ་གྱུར་,པའི། །རྣམ་གཡེང་ཟད་པ་མེད་པའི་ཆུ་རིས་ཀྱི་ངང་ནས། །སོ་དཀར་གཞོན་པའི་,མི་ཚེ་ཡད་ཡུད་དུ་ཟད་སོང༌། །ད་ནི་མི་རྟག་སྲིན་མོ་རང་,དྲུང་དུ་བསླེབས་ནས༑ ༑ཁ་ཆུ་མུ་ཏིག་དཀར་པོའི་དོ་ཤལ་གྱི་ཕྲེང་བ། །གནས་,ལྔའི་ལྕུག་ཕྲན་རྩེ་ལ་མ་ཚོར་ངང་འཐོར་འདུག །སེམས་ཤེས་གྲོགས་པོ་ཡོད་
P000010_v001_00936,ན་དབེན་རི་ལ་གཤེགས་རན། །སྔོན་བྱོན་སྲས་བཅས་རྒྱལ་བས་ལན་སྟོང་དུ་,བསྔགས་ཤིང༌། །རིག་འཛིན་གྲུབ་ཐོབ་བྱེ་བས་ཡུན་རིང་དུ་བསྟེན་པའི། །ཡབ་མེས་,གོང་མའི་གདན་ས་དབེན་རི་ཡི་རྒྱལ་ཁབ། །ཆོས་བརྒྱད་སྒྲོག་ལས་གྲོལ་བའི་,ངོ་མཚར་ཞིག་ཡོད་སྐད། །ར༵བ་དཀར་ཁ་བའི་ཐོད་ཟླ་ཚེས་ཀྱིས་སྤུད་ཅིང༌,། །ར༵བ་མཛེས་སྤྲིན་དཀར་སར་པའི་སྟོད་གཡོགས་ནི་ལང་ལིང༌། །ར༵བ་མཉེན་ལྕུག་,ཕྲན་གཞོན་པའི་སྨད་ཤམ་ཀྱིས་གཡོགས་པའི། །ར༵བ་བརྟན་དབེན་རི་རྒྱལ་པོའི་ཕང་,པ་ལ་འཛེགས་ཤིག ༑དར་ཕྱུག་ལྕང་དཀར་སྡོང་པོའི་གཉེན་ལྕུག་གི་ལག་པ། །སྦྲེལ་
P000010_v001_00937,བཞིན་དྲི་བཞོན་དལ་བུའི་སྐྱོ་གྲོགས་ཀྱིས་བསྐུལ་ཚེ། །ལྡེམ་ལྡེམ་གར་སྟབས་བསྒྱུར་,བའི་སྣང་ཚུལ་དེ་མཐོང་ན། །མི་ནག་སྐྱེ་བོའི་རྩེ་འཇོ་ཡིད་ཡུལ་ནས་,བརྗེད་འགྲོ། །ཡ་ཀི་དྲི་ཟའི་བུ་མོའི་གསུང་དབྱངས་ལས་སྙན་པའི། །བྱ་ཚོགས་མགྲིན་,པའི་རྒྱུད་མང་ཅི་དགའ་རུ་བརྡུང་བཞིན། །གཞོན་ཆུང་སྣང་ཤེས་བདེ་མོའི་སྐྱོ་,གྲོགས་ལ་ཕེབས་ཚེ། །ཆགས་སྡང་ཉོན་མོངས་སྐྱེད་པའི་འཁྲུལ་གཏམ་དེ་བརྗེད་འགྲོ། །མཐོ་,རིས་ཚལ་ལ་འགྲན་པའི་རྐང་འཐུང་གི་དོ་རར། །འཛུམ་བཞད་མེ་ཏོག་གསར་,པའི་གེ་སར་གྱི་རྩི་བཅུད། །བག་ཕེབས་རྐང་དྲུག་གཞོན་ནུའི་དགའ་སྟོན་དུ་
P000010_v001_00938,སྨིན་ཚེ། །བསྲུང་བསྲེལ་ཕུང་ཀྲོལ་སྐྱེད་པའི་ནོར་རྫས་དེ་བརྗེད་འགྲོ། །མཐོ་ཡང་བཀུར་,བཟོས་མི་དགོས་ཁྱད་གསོད་ནི་མི་བྱེད། །དམའ་ཡང་སྐྱོང་བྲན་མི་དགོས་མགུ་,འཁང་ནི་མི་ཡོང༌༑ ༑མཉམ་ཡང་འགྲན་སེམས་མེད་དེ་ཆགས་སྡང་ནི་མི་,སྤེལ། །འགྲོགས་ན་བདེ་བ་རི་སྐྱེས་བུ་མོའི་ཚོགས་མཐོང་ན། །ཆགས་སྡང་ཆོས་བརྒྱད་,སྤེལ་བའི་ཟ་གྲོགས་དེ་བརྗེད་འགྲོ། །མ་བརྩེགས་བྲག་རིའི་བ་གམ་ནོར་བུ་,ཡི་ཁང་བཟང༌། །ང་ཁྱོད་བདག་འཛིན་མེད་དེ་ཐིགས་ཚགས་ནི་མི་དགོས། །འདུ་,འཛིའི་གཡེང་རྐྱེན་མེད་དེ་བསམ་གཏན་པའི་བསྟི་གནས། །དགོན་གོག་ཁ་འཛིན་ཞེན་
P000010_v001_00939,ལ་དགོས་པ་རང་མི་འདུག །མ་འབད་རྩ་དང་མྱུ་གུ་སྡིག་མེད་ཀྱི་,ཁ་ཟས། །རང་བྱུང་ལྗོན་པའི་བསིལ་གྲིབ་ངལ་འཚོ་ཡི་བསྟི་གནས། །དཀོར་དང་ལོགས་,ཚོ་མེད་དེ་བྱང་ཆུབ་ཀྱི་སྒྲུབ་ཞིང༌། །དཀའ་ལས་རྩོལ་སྒྲུབ་མི་དགོས་,སྔོན་བསགས་ཀྱི་འབྲས་བུ། །ཕུ་ཆུ་ལྷུང་ལྷུང་སྙན་པའི་སོར་གདུབ་ཀྱི་སྒྲར་,བཅས། །ལྷོ་རླུང་དལ་བུར་རྒྱུ་བའི་བསིལ་པོ་ཡི་རེག་བྱས༑ ༑དཀའ་ཐུབ་དུབ་པ་,སེལ་བའི་ངོ་མཚར་གྱི་བསྙེན་བཀུར། །ནོར་བུའི་ཡུུ་བས་བརླིང་བའི་རྔ་ཡབ་,ཀྱིས་མི་མཚོན། །འཆི་མེད་དབང་པོའི་བསྲུང་བའི་རྡོ་ལེབ་ཀྱི་སྟེང་ན། །དབེན་ལས་
P000010_v001_00940,ཐོབ་པའི་དགའ་བ་འདི་མཚུངས་ཤིག་མེད་པས། །གྲོགས་དག་ཁྱིམ་སྤོང་ལ་འུར་,ང་ཅན་དུ་གཤེགས་ཞེས། །སྟེང་འཐུང་དཀར་པོས་འཛུམ་གྱིས་བསུ་བ་འདི་གཟིགས་,སམ། །སྔོན་བྱོན་དམ་པ་དུ་མ་འདི་དྲུང་དུ་བསྙེགས་པས། །བརྟུལ་ཞུགས་སྟོད་ཤ་,རྒྱགས་པའི་ལང་ཚོ་དེ་ཐོབ་ནས། །རྟོགས་པའི་མྱོས་གླུས་སྐལ་བཟང་ཡིད་འཕྲོག་,ལ་བརྩོན་ཞེས། །གཞན་གསོས་མགྲིན་པ་བཏེགས་ནས་ཡང་ཡང་དུ་འབོད་འདུག །ཉེ་དུའི་,ཁྲག་གིས་སྦགས་པའི་མཆེ་སྡེར་དེ་ངོམ་བཞིན། །མི་རྟག་སྲིན་མོས་འཇབ་འདུག་,དྲག་ཤུལ་གྱི་འཕྱོང་སྟབས། །ནམ་བྱེད་ངེས་པ་མེད་ཅེས་དུས་བཞི་ཡི་རྒྱལ་
P000010_v001_00941,མོས། །ཡང་ཡང་གྲོགས་སུ་སྦྲན་ནས་བསྐུལ་བ་འདི་གཟིགས་སམ། །ད་ལྟ་ཟོ་མདོག་,བདེ་ཚེ་ལྷ་ཆོས་ལ་གཤེགས་ལས། །ན་རྒའི་གཞན་དབང་གྱུར་ཚེ་འགྱོད་དུས་,ཞིག་འོང་ཞེས། །སྟོན་གསུམ་བསེར་བུས་བསྐྱོད་པའི་ཨུཏྤལ་ནི་རྒན་པོ༑ ༑འདབ་ལྡན་གེ་,སར་ཟག་པའི་ངང་ཚུལ་ལ་གཟིགས་དང༌། །སྲིད་འབྱོར་བྱིས་པ་འབྲིད་མཁས་,མེ་ཏོག་གི་ཚོན་རིས། །མི་བརྟན་འགྱུར་བའི་རང་བཞིན་སྡུག་བསྔལ་གྱི་སྣོན་,མ། །ཞེན་ཆགས་འཆིང་བ་ཐོངས་ཞེས་དགུན་ཟླ་ཡི་རྒྱལ་མོས། །གྲང་རེག་ཁ་བའི་,ཟེགས་མ་འཐོར་བ་ལ་གཟིགས་དང༌། །འགྱུར་མེད་དད་དམ་བརྟན་པོས་དྲིན་
P000010_v001_00942,ཆེན་གྱི་ཞལ་ལུང༌། །འཐུང་དང་ཉམས་རྟོགས་ཡོན་ཏན་ད་ལྟ་རུ་སྐྱེ་,ཞེས། །དྲོད་བཅུད་ཉི་ཟེར་འཐུང་བའི་མྱུ་གུ་ནི་གསར་པས༑ ༑སོས་ཀ་ནེའུ་སིང་,ལྗོངས་ནས་འབོད་པ་འདི་གཟིགས་སམ། །རང་དོན་ཞི་བདེ་གཞོལ་བའི་གཉིད་འཐུག་,ལ་མ་ཡོལ། །གཞན་ཕན་རྒྱལ་བ་དགྱེས་པའི་ལམ་བཟང་ལ་ཞུགས་ཞེས། །མཛེས་ལྡན་,གློག་ཕྲེང་གཡོ་བའི་འཇོ་སྒེག་དང་སྦྲགས་ནས། །སྙན་བརྗིད་དབྱར་རྔའི་སྒྲ་ཡིས་,བསྐུལ་བ་འདི་གསན་ནམ། །གཞན་ཕན་སྨོན་འཇུག་སེམས་ཀྱི་གྲུ་གཟིངས་ལ་ཞུགས་,དང༌། །མ་འབད་ཚོགས་གཉིས་དགའ་སྟོན་ངོམ་ངོམ་གྱིས་འཕེལ་ཞེས། །འཕྱོར་ཆས་མེ་
P000010_v001_00943,ཏོག་གསར་པའི་ཐོད་རྒྱན་དེ་འཆིང་བཞིན། །མཛེས་སྡུག་དབྱར་གྱི་དཔལ་མོ་སྒེག་,ཚུལ་ལ་གཟིགས་དང༌༑ ༑སྨིན་གྲོལ་བསྐྱེད་རྫོགས་ཟབ་མོའི་གསེང་ལམ་ལ་ཞུགས་,ནས། །རིང་མིན་རིག་འཛིན་རྣམ་བཞིའི་རྒྱལ་ཐབས་ལ་ཕེབས་ཞེས། །སྟོན་གསུམ་འབྲས་བུས་,དུད་པའི་རྐང་འཐུང་གི་ཚོགས་རྣམས། །ཐར་འདོད་སྐལ་བཟང་གྲོགས་ལ་འདུད་ཚུལ་,འདི་གཟིགས་སམ། །བློ་བྲལ་གཉུག་མའི་གཤིས་ལུགས་ཀུན་བཟང་གི་དགོངས་པ། །མཐར་འཛིན་,གྲུབ་མཐར་ཞེན་པའི་འཆིང་བ་དེ་ཐོངས་ཞེས། །སྔོ་བསངས་སྤྲིན་ཐག་ཆད་པའི་,ངོ་མཚར་གྱི་ལྟད་མོ། །ཡང་ཡང་འགྲོ་ལ་སྟོན་པའི་སྣང་ཚུལ་འདི་ཤེས་
P000010_v001_00944,སམ། །གང་ཤར་ཆོས་ཉིད་རོལ་པ་དགག་སྒྲུབ་ཀྱིས་མ་བསླད། །རང་གྲོལ་གདོད་མའི་,གཞི་རུ་ངལ་གསོ་ལ་ཕེབས་ཞེས། །འཇའ་སྤྲིན་ཁུག་རླངས་མང་པོའི་རྩེ་འཇོ་,དང་སྦྲགས་ནས། །གདམས་ཟབ་ནུ་ཞོ་བསྣུན་པའི་ངང་ཚུལ་འདི་དགོངས་སམ། །ཆགས་སྡང་,ཆོས་བརྒྱད་ཞེན་པའི་འཛིན་པ་འདི་ཕྲོལ་ལ། །མ་བཅོས་ལྷུག་པའི་སྤྱོད་པ་,གང་དགའ་རུ་བསྐྱུར་ཞེས། །ཆགས་མེད་སྐྱི་སེར་རླུང་པོའི་བརྟུལ་ཞུགས་དེ་མཐོང་,ན༑ ༑ཡབ་མེས་གོང་མ་བཞུགས་པའི་གདན་ས་ལ་ཕེབས་ཤོག །ཨ་ཧོ་མང་དུ་,ཅི་སྨོས་བདག་ཅག་གི་སྟོན་མཆོག །སྲིད་འབྱོར་རྩྭ་བཞིན་བོར་ནས་དཀའ་ཐུབ་
P000010_v001_00945,ཀྱི་རི་བོང༌། །ཨེ་མ་དོན་གཉིས་ལྷུན་གྲུབ་བདུད་རྩི་ཡི་བགོ་བཤའ། །ས་,གསུམ་འགྲོན་ལ་འགྱེད་པའི་ངོ་མཚར་དེ་ལགས་མོད། །ཀྱེ་མ་ཐུགས་རྗེས་གཟིགས་,ཤིག་བརྒྱུད་གསུམ་གྱི་བླ་མ། །འདིར་སྣང་ཆོས་བརྒྱད་འཆིང་བ་སྐད་ཅིག་གིས་,ཁྲོལ་ལ། །དབེན་གསུམ་གྲིབ་བསིལ་སྣུམ་པོའི་ངལ་འཚོ་ལ་བརྟེན་ནས། །འཁོར་བ་དོང་,ནས་སྤྲུག་པའི་བྱིན་རླབས་ཤིག་སྩོལ་ཅིག །དེ་སྐད་གྲོགས་མཆོག་སྙིང་གི་དུམ་,བུ་ཡི་བསྐུལ་ངོར། །འོག་མིན་སེང་བྲག་དཔལ་གྱི་ནགས་ཁྲོད་ཀྱི་ཁང་བུར༑ ༑སྙོམ་,ལས་མལ་ན་ཡོལ་བའི་པདྨ་ནི་བི་ཛས། །གང་ཤར་ཡི་གེའི་རིས་བྲིས་
P000010_v001_00946,བདེ་ལེགས་སུ་གྱུར་ཅིག །༄༅། །གལ་གནད་གཅེས་པའི་གདམས་ངག་ཚིག་དྲུགའགྲོ་ལ་ཕན་,བདེའི་ལམ་བཟང་སྣང་མཛད་པའི། །བྱང་ཆུབ་སེམས་ཀྱི་མངའ་བདག་ཐམས་ཅད་ལ། །ཟོལ་,མེད་སྒོ་གསུམ་གུས་པས་ཕྱག་བྱས་ནས། །ཕན་པའི་སྙིང་གཏམ་བཤད་ཀྱིས་དགའ་,བས་ཉོན། །དལ་འབྱོར་ཐོབ་ཀྱང་མི་བརྟན་མྱུར་དུ་འཇིག །ཚེ་འདིའི་བདེ་འབྱོར་རྨི་,ལམ་རྒྱལ་སྲིད་འདྲ། །ཕྱི་མར་ཕན་པ་དམ་པའི་ཆོས་ལས་མེད། །མཐའ་མེད་འཁོར་,བའི་སྡུག་བསྔལ་བཟོད་པར་དཀའ། །ལྟོ་གོས་ཕྱིར་དུ་གཏན་འདུན་མི་བོར་བར། །ངེས་,པར་སྣ་ཐག་མགོ་ལ་དཀྲི་བ་གལ། །དཀར་ཆོས་མཐའ་དག་དད་ལ་བརྟེན་
P000010_v001_00947,ནས་སྐྱེ། །ལོག་ལྟ་ཅན་ནི་རྒྱལ་བས་འདུལ་བར་དཀའ། །དེ་ཕྱིར་དག་སྣང་ཕྱོགས་,མེད་སྦྱོང་བ་དང༌། །བསླུ་མེད་ལས་འབྲས་ཚུལ་ལ་ཡིད་ཆེས་པས། །འདི་ཕྱིར་,བདེ་འདོད་དེ་རྒྱུ་དགེ་བ་སྒྲུབས། །སྡུག་བསྔལ་འདོར་འདོད་སྡིག་ལས་ལྡོག་པ་,གལ། །སངས་རྒྱས་ཡོན་ཏན་གཞན་ཕན་མཐུ་ཡིས་བརྙེས༑ ༑འཁོར་སྐྱོན་མཐའ་དག་བདག་ཏུ་,འཛིན་ལས་བྱུང༌། །དེ་ཕྱིར་འགྲོ་ཀུན་ཕ་མའི་རང་བཞིན་ལ། །བྱས་པ་ཤེས་,ཤིང་དྲིན་དུ་གཟོ་བའི་བློས། །བདག་བདེ་རྒྱུར་བཅས་ཕངས་མེད་འགྲོ་ལ་སྦྱིན། །དེ་,དག་སྡིག་སྡུག་རང་ལ་ལེན་པའི་བློ། །གོམས་ཕྱིར་དབུགས་ལ་བརྟེན་ནས་བློ་
P000010_v001_00948,སྦྱོང་གལ། །སྣང་བརྟགས་ཆོས་ཀུན་རྨི་ལམ་སྒྱུ་མ་འདྲ། །མ་བརྟགས་ཉམས་དགའ་བརྟགས་,ན་སྙིང་པོས་སྟོང༌། །འཛིན་པའི་སེམས་ཉིད་མ་སྐྱེས་སྟོང་པའི་ངང༌། །ནན་,གྱིས་བརྟགས་ན་སྤྲོས་པའི་མཐའ་ལས་འདས། །བྱར་མེད་གཤིས་ལ་སྒྲིན་པོས་མི་,འཆོས་པར། །བློ་བྲལ་གཉུག་མའི་ངང་དེར་ཀློད་པ་གལ། །དུས་རྣམས་ཀུན་ཏུ་དྲན་,པའི་སོ་བ་བརྟེན། །ཡང་དང་ཡང་དུ་རང་གི་རྒྱུད་ལ་རྟོག །ཁས་བླངས་བསླབ་,པའི་ཁྲིམས་དང་མ་འགལ་ངོས། །བློ་སྦྱོང་སྒོམ་པ་ཕྱོགས་རེར་མ་སོང་བར། །རྐྱེན་,དང་འཕྲད་ཚེ་གཉེན་པོའི་དཔུང་བསྐྱེད་ནས། །ཀུན་ཀྱང་བྱང་ཆུབ་ལམ་དུ་བསྒྱུར་
P000010_v001_00949,བ་གལ། །ཚུལ་ཁྲིམས་གཙང་མ་ངོ་ལྐོག་མེད་པ་དང༌། །ཉམས་ལེན་སྟོང་ཉིད་,སྙིང་རྗེས་འབྲེལ་བ་དང༌། །བསགས་སྦྱང་གང་བྱེད་སྦྱོར་རྗེས་ཚང་བ་དང༌,༑ ༑ཆོས་རྣམས་བདག་འཛིན་གཉེན་པོར་སོང་བ་ཡིས། །རང་གིས་བལྟས་ཀྱང་རང་ལ་,ཡིད་ཆེས་ཤིང༌། །དཀོན་མཆོག་ལྷ་ཡིས་གཟིགས་ཀྱང་མ་ཁྲེལ་བའི། །ཉམས་ལེན་ཤི་,དང་མཉམ་པའི་བརྩོན་འགྲུས་གལ། །གལ༵་གན༵ད་གཅེས༵་པ༵འི་གདམ༵ས་ང༵ག་ཚི༵ག་དྲུག༵་འདི། །ཡལ་,བར་མ་དོར་དགོས་དུས་དྲན་པར་གྱིས། །རྒྱུན་དུ་འགྲོགས་ཀྱང་སྨྲ་རྒྱུ་དེ་,ལས་མེད། །དགེ་བས་འགྲོ་ཀུན་རྣམ་མཁྱེན་མྱུར་ཐོབ་ཤོག །ཅེས་པའང་དད་ལྡན་ཨ་
P000010_v001_00950,ནེ་ཀུན་བཟང་ཆོས་སྒྲོན་ལ་ཐེག་ཆེན་བློ་སྦྱོང་གདམས་པའི་རྒྱབ་སྐྱོར་,དུ་གདམས་པ་དགེ།༄༅། །འཆལ་སྤྱོད་ཁ་འོ་ཙ་རེའི་གདུང་གླུ།དྲན་པས་སྲིད་ཞིའི་,གདུང་སེལ་མཚོ་སྐྱེས་ཀྱི་བླ་མ། །དབྱེར་མེད་རྒྱལ་བས་ལུང་བསྟན་རྩོད་བྲལ་,གྱི་སྤྲུལ་སྐུ། །འབྲལ་མེད་སྙིང་དབུས་དད་པའི་པདྨོ་རུ་བསྙེན་ན། །སེམས་རྒྱུད་ཆོས་,དང་འདྲེས་པའི་བྱིན་རླབས་ཤིག་སྩོལ་ཤོག །དབྱར་གསུམ་ལང་ཚོ་བདོ་བའི་ནོར་,འཛིན་གྱི་དགའ་མ། །ལྷ་ཡུལ་དཔལ་ལ་འགྲན་པའི་ལྟད་མོ་ཞིག་ཡོད་ཀྱང༌,། །སྟོན་གསུམ་བསེར་བུས་ངད་པས་མིག་ལམ་ན་མི་སྣང༌། །གཞོན་ཆུང་སྣང་
P000010_v001_00951,ཤེས་བསྐུལ་བའི་སྐྱོ་གྲོགས་དེ་དྲན་བྱུང༌། །དར་ཕྱུག་ལྕང་དཀར་སྡོང་པོའི་,རྩེ་མོ་ལ་འཁྲིལ་ནས། །གསུང་སྙན་ལྷང་ལྷང་སྒྲོགས་པའི་ཁུ་བྱུག་གི་བུ་,མོ། །དབང་མེད་དུས་ཀྱི་བསྐལ་པས་ལྷོ་མོན་དུ་ཐེགས་སོང༌། །འདུས་མཐའ་འབྲལ་,བའི་ཆོས་ལ་སུ་ཞིག་གིས་བསྙོན་ཨང༌། །འབྲས་ལྡན་བཅུད་ཀྱིས་ནོན་པའི་,ཞིང་བཟང་གི་སྙེ་མ། །ཕང་ཕུང་རླུང་གི་བསྐྱོད་པའི་རྩེ་བྲོ་ལ་གཡེངས་,ཀྱང༌། །བརྩེ་མེད་ཟོར་ཐོག་གཏུམ་པོས་བརྔས་ཤུལ་འདི་མཐོང་ན། །འབྱོར་མཐར་རྒུད་,པའི་ཚུལ་ལ་ངེས་ཤེས་རེ་སྐྱེ་འདུག །འཆི་སྙམ་ཡིད་ལ་མེད་པའི་ཕོ་
P000010_v001_00952,རྒོད་ཀྱི་ཚོགས་རྣམས། །དགྲ་འདུལ་གཉེན་སྐྱོང་མང་པོའི་བྱ་ལས་ལ་གཡེངས་བཞིན། །དུས་,ཀྱི་ཕོ་ཉས་དབང་མེད་སྣང་མིན་དུ་དྲངས་ཚེ། །སྐྱེ་མཐའ་འཆི་བའི་རང་,བཞིན་བརྡ་ཆོས་སུ་གོ་བྱུང༌། །སྐྲ་དཀར་དུས་ཀྱི་ཕོ་ཉས་སྤྱི་བོ་,ནས་ནོན་ཞིང༌། །དཔྲལ་རིས་གཤིན་རྗེའི་གྲིབ་སོ་ངོམ་ངོམ་དུ་རྒྱུ་ཡང༌,། །རྒྱུན་རིང་སྡོད་གྲབ་བྱེད་པའི་རྟག་འཛིན་གྱི་བློ་ཅན། །སྙིང་ལ་མ་འཇིགས་,སྦྱིན་པོ་ག་ཤེད་ནས་སླེབ་བྱུང༌། །དབང་ཤེད་ཁས་དྲག་བཙན་པོའི་དུག་,ཆུ་ཡིས་མྱོས་ཏེ། །ངན་གཡོ་ཁྲམ་ཀུན་སྡིག་པའི་འཁྲུལ་འཁོར་ལ་གཡེངས་རྣམས། །འཆི་
P000010_v001_00953,བའི་བང་ཆེན་བསླེབས་ཚེ་བཟློག་ཐབས་ནི་མི་འདུག །ད་ལྟ་རང་དབང་ཡོད་,ཚེ་བག་ཡོད་རེ་བྱེད་འཚལ། །ཟ་ཆོག་དཔེ་གྲལ་འགྲིམ་དུས་སྣང་ཤེས་ནི་,མཐོ་ཞིང༌། །སྐྱ་སེར་གཉིས་གོ་ཆོད་དུས་གྲུང་པོ་རུ་བརྩི་ཡང༌། །རྒ་,བའི་ཞགས་པས་བསྡམས་ཚེ་འགྱོད་འགྱོད་ཞིག་ཡོད་འདྲ། །དེ་བས་རང་རྒྱུད་ཆོས་,དང་བསྟུན་པ་འདི་ལེགས་སོ། །དལ་འབྱོར་རིན་ཆེན་གྲུ་བོ་ལེགས་ལམ་དུ་,བསྒྱུར་དུས། །སྐྱེ་བའི་རྒྱ་མཚོ་བརྒལ་ལ་བརྩོན་པ་ཞིག་མེད་ན། །རྣམ་རིག་བ་,དན་བཀྲ་ལ་དགོས་པ་རང་མི་འདུག །འཇགས་ཚོའི་མི་ཚེའི་ལྷག་མ་ལྷ་
P000010_v001_00954,ཆོས་ལ་དྲིལ་གཏོང༌། །གངས་ལྗོངས་ཉི་ལྟར་གྲགས་པའི་སྒྲུབ་བརྒྱུད་ནི་རྣམ་,བརྒྱད། །མཁས་གྲུབ་ཚངས་ཆེན་བརྡོལ་བའི་ཆུ་མགོ་རུ་གདའ་བས། །ངོ་མཚར་རྣམ་ཐར་,ཕྱག་བཞེས་སོ་སོ་རུ་ཆེ་སྐད། །དག་སྣང་མིག་ཡངས་བསྐྱེད་འདི་ཆོས་སྣང་,གི་སྒོ་མོ། །ལེགས་སྨོན་མཐུ་ཡིས་རྙེད་པའི་ངུར་སྨྲིག་གི་རྒྱལ་མཚན། །ནོར་བུ་,རིན་ཆེན་རྙེད་པའི་དོ་ཟླ་དང་མི་སྙེམས། །སྤྱོད་ངན་ནག་ཆང་གཉེར་བའི་,ལད་མོ་ལ་མ་འཇུག །བག་ཡོད་གསེར་གྱི་སྐ་རགས་འབྲལ་མེད་དུ་འཆིང་,འཚལ། །སོར་གསུམ་ལྕང་ལོའི་ཟར་བུ་མཁན་པོ་ལ་ཕུལ་ནས། །རྣམ་གསུམ་ངུར་སྨྲིག་
P000010_v001_00955,གསར་པའི་བགོ་བ་ཡི་གཡོགས་ཀྱང༌། །བསླབ་གསུམ་སེམས་ཤེད་མ་རྫོགས་གོམ་,འགྲོས་ཀྱང་འཁྱོལ་ལེ། །འཆ༵ལ་སྤྱོད༵་ཁ༵་འོ༵་ཙ༵་རེ༵འི་གདུང༵་གླུ༵་འདིས་ནོངས་སོ། །དུ་,མ་རོ་གཅིག་རྟོགས་པའི་རྣལ་འབྱོར་གྱི་ངོ་ན། །རོ་གཅིག་དུ་མར་ཤར་,བའི་རྟེན་འབྲེལ་ལ་མཁས་པས། །བདེན་གཉིས་ཟུང་དུ་འཇུག་པའི་ཁྱད་ཆོས་ཤིག་,ཡོད་སྐད། །ལས་འབྲས་ཁྱད་དུ་གསོད་པའི་སྟོང་ལྟ་ལ་མ་ཞེན། །སྙིང་རྗེའི་བརླན་,དང་བྲལ་བའི་ཐ་བ་ནི་སྐམ་པོར། །སྟོང་འཛིན་མེ་ཡིས་ཚིག་པའི་ས་,བོན་ནི་བཏབ་ཀྱང༌། །རྣམ་མཁྱེན་གསེར་གྱི་སྙེ་མ་འཁྲུངས་པ་ཞིག་མིན་
P000010_v001_00956,འདྲ། །དེ་བས་རྒྱལ་བ་དགྱེས་པའི་ལམ་བཟང་ལ་སྙོགས་ཤོག །གནད་མེད་དགེ་སྦྱོར་,བླུན་སྒོམ་མུན་ནང་གི་མདའ་འཕེན། །ལོ་ཟླའི་ཁ་གྲངས་བསྒྲངས་པའི་སྡུག་ཡུས་,འདྲ་ཡོད་ཀྱང༌། །ཁོ་ཐག་ནང་ནས་ཆོད་པའི་ངེས་ཤེས་ནི་མ་སྐྱེས། །ཐ་,མ་ཡི་མུག་སྐྱེ་བའི་ཤོམ་ར་ལ་གཟིགས་ཏེ༑ ༑དམ་པའི་ཞལ་ལུང་བདུད་,རྩིའི་དགའ་སྟོན་ལ་སྤྱོད་ཅིག །སྤྲོས་བྲལ་ལྟ་དགོངས་མཐོན་པོའི་འོལ་ཚོད་དེ་,སྤངས་ལ། །བློ་བྲལ་གཉུག་མའི་གཤིས་ལ་སྤར་འཛིན་རེ་མཛོད་དང༌། །ཡེ་ཤེས་,རྒྱལ་ཁམས་སྙོགས་ལ་དཀའ་རྒྱུ་ཞིག་མི་འདུག །བློས་བྱས་འཛིན་སྟངས་བོར་ལ་
P000010_v001_00957,གང་དགའ་རུ་ཉོལ་ཞིག །མཆོག་གསུམ་དཔག་བསམ་ལྗོན་པའི་གྲིབ་བསིལ་ལ་བསྟེན་,ཏེ། །བསླབ་གསུམ་བྱང་ཆུབ་སེམས་ཀྱིས་ཚངས་སྐུད་ཀྱིས་བརྒྱན་ནས། །ཕྱིན་དྲུག་སྤྱོད་པ་,རྒྱ་མཚོའི་སྲེག་བླུགས་ལ་བརྩོན་དང༌། །རྣམ་མཁྱེན་ལྷ་ཡུལ་བགྲོད་ལ་ཐག་,རིང་ཞིག་མིན་འདུག༑སྟོང་ཉིད་སྙིང་རྗེ་ཟུང་འབྲེལ་བདུད་རྩི་ཡི་ཆར་གྱིས། །བདག་,འཛིན་ཉོན་མོངས་འཁྲུད་ནུས་ཉམས་ལེན་ཞིག་ཡོད་ཕྱིན། །གཞན་གྱིས་ཇི་ལྟར་མཐོང་,རུང་ཐེག་ཆེན་གྱི་རྒྱལ་སྲས༑ ༑མི་བསླུའི་བདེན་དཔང་རྒྱལ་བ་སྲས་བཅས་རྣམས་,བཞུགས་སོ། །དེ་སྐད་ཡིད་ལ་གང་ཤར་ཉམས་མཚར་གྱི་གླུ་ཕྲེང༌། །འགོག་མེད་
P000010_v001_00958,མགྲིན་པའི་ལམ་ནས་ཐོལ་བྱུང་དུ་ཐལ་ལོ༑ ༑༄༅། །ལྷར་བཅས་སྐྱེ་དགུའི་གཙུག་གི་,ཅོད་པཎ་གྱི་རྩེ་ན། །ཞབས་སེན་ནོར་བུའི་ཕྲེང་བ་བསྐལ་མང་དུ་འཐོབ་,དཀའི། །ཡོན་ཏན་རྒྱ་མཚོའི་རང་བཞིན་མཚུངས་མེད་ཀྱི་བླ་མ། །འབྲལ་མེད་སྙིང་དབུས་,དད་པའི་པདྨོ་རུ་བཞུགས་ཤིག །སོས་ཀ་སྤང་ལྗོངས་གསར་པའི་ནེའུ་སིང་གི་,ངོགས་སུ། །མཛེས་སྡུག་ཆུ་སྐྱེས་བཀྲ་བའི་ངོ་མཚར་གྱི་ལྟད་མོ། །ལྷ་ཡུལ་ཚལ་,ལ་འགྲན་པའི་རྣམ་དཔྱོད་ཅིག་ཡོད་ཀྱང༌། །མི་སྡུག་དུས་ཀྱི་བ་མོས་,རྗེས་མེད་དུ་གཞོམ་སོང༌༑ ༑འབྲས་ལྡན་ལྕིད་ཀྱིས་ནོན་པའི་ས་ལུ་ཡི་
P000010_v001_00959,སྙེ་མ། །ཕང་ཕུང་མགོ་ལྕོག་ལྡེམ་པའི་རྩེ་བྲོ་ལ་ཕེབས་ཀྱང༌། །དབང་མེད་,ཟོར་བས་ཟོས་པའི་རྟིང་པ་ནི་གོག་པོ། །འབྱོར་མཐའ་རྒུད་པ་སྟོན་པའི་,སློབ་དཔོན་དུ་ཕེབས་འདུག །ཆར་ལྡན་ཆུ་འཛིན་སྟུག་པོའི་ཕང་པ་ལ་ཡིབ་,ནས། །རབ་མྱུར་གློག་ཕྲེང་གཡོ་བའི་ཟློས་གར་དང་འགྲོགས་ཏེ། །ལྷང་ལྷང་རྨ་བྱ་,དགའ་བའི་གསུང་སྙན་ཞིག་ཡོད་ཀྱང༌། །དུས་ཀྱི་ཞགས་པས་བསྡམས་པའི་རྣ་,ལམ་དུ་མི་ཐོས། །གྲང་རེག་འཚུབ་མས་བོས་པའི་ཆབ་རོམ་གྱི་འཇིགས་གཟུགས། །མི་,བསྲུན་དམྱལ་གནས་འདོམས་པའི་ཉམ་ཐག་གི་བཀོད་པ། །ཁར་སེང་ཟླ་བ་སྔ་
P000010_v001_00960,མར་མིག་ལམ་དུ་མེད་ཀྱང༌། །གློ་བུར་ངེས་འབྱུང་འགུགས་པའི་སྐྱོ་གྲོགས་,སུ་ཕེབས་བྱུང༌། །རིགས་གཟུགས་ལང་ཚོ་བདོ་བའི་ནོར་འཛིན་གྱི་གཞི་ལ། །རྣམ་,རིག་མེ་ཏོག་བཀྲ་བའི་གཞོན་ཆུང་གི་ཚོགས་རྣམས། །བག་མེད་རྣམ་གཡེང་འདུ་,འཛིའི་རྩེ་འཇོ་ལ་མ་ཞེན། །མི་རྟག་ན་འཆིའི་བ་མོ་གློ་བུར་དུ་,སླེབ་ཡོང༌། །ཟང་ཟིང་འབྲས་ཁུལ་ལྕི་བའི་འབྱོར་ལྡན་གྱི་ཚོགས་རྣམས། །ཚོང་དང་,སོ་ནམ་གཡོ་སྒྱུའི་སྡིག་ལས་ལ་མ་རྔམས། །ནམ་ཕུག་ཕྱི་མའི་རྒྱགས་ཕྱེ་,མཆོད་སྦྱིན་ལ་དྲིལ་ལས། །ནམ་ཞིག་གཤིན་རྗེའི་འཇིག་རྟེན་བགྲོད་ཚེ་རང་སྐྱོ་
P000010_v001_00961,དྲག །དབང་ཤེད་ཁ་དྲག་བཙན་པོའི་དུག་ཆུ་ཡིས་མྱོས་ཏེ། །ཉམ་ཆུང་སྣུམ་བཞིན་,བཙིར་བའི་ལོངས་སྤྱོད་ཀྱི་ཏིལ་མར། །འཐུང་བཞིན་གྲགས་པའི་རྔ་ཆེན་མངའ་རིས་,ན་བརྡུང་ཚོ། །འཇིག་རྟེན་ཕྱི་མ་ལ་ཡང་རྒྱང་མིག་རེ་གནང་འཚལ། །མཛེས་བརྗིད་,གསེར་ལྕོག་ལྡན་པའི་མཁར་རྫོང་གི་དབུས་ན། །ཟ་འོག་དར་འབོལ་བརྩེགས་པའི་,ནོར་བུ་ཡི་ཁྲི་ལ། །བག་ཕེབས་བཙུན་མོའི་འཁོར་ལ་རྒྱུན་རིང་དུ་རོལ་,ཡང༌། །འཇིགས་རུང་བས་མཐའི་ནགས་སུ་སྒྲེན་མོ་རུ་སྐྱུར་ངེས། །རབ་མཉེན་ལྕུག་,ཕྲན་གསར་པའི་གྲིབ་བསིལ་ལ་བརྟེན་བཞིན། །ནོར་བུའི་ཡུ་བས་བརླིང་བའི་རྔ་
P000010_v001_00962,ཡབ་ཀྱིས་བསྙེན་དང༌། །ཆབས་ཅིག་བསིལ་བཅུད་བདུད་རྩིས་ལན་སྟོངས་སུ་བྲན་,གང༌། །ཤིང་སྐམ་འབར་བའི་ཁྲི་ལ་ཇི་ལྟར་དུ་འདོར་ཕོད། །རྒྱལ་ཕྲན་དུ་,མའི་གཙུག་ནོར་ཅོད་པཎ་གྱི་ཕྲེང་བས། །རྐང་རྟེན་བརྒྱན་པར་བྱས་གང་ལས་,རླུང་གི་ཞགས་པས། །བཟོད་དཀའི་ཁྲི་མུན་དོག་མོར་འཆིང་ཚུལ་འདི་ཐོས་ཚེ། །སྲིད་,འབྱོར་སྒྱུ་མའི་ཚུལ་ལ་ཡིད་བརྟན་རང་སུས་འཆའ། །གཅེས་དགུ་ཤུལ་དུ་བཞག་,ནས་ཆ་མེད་ཀྱི་ཡུལ་དུ། །གཅིག་པུར་ལམ་རྒྱགས་བསུར་དྲིའི་འཚོ་བ་ལ་,རེ་ཚེ། །སྟོང་ཁམས་ཁ་ལོ་བསྒྱུར་དང་གྲོང་ཉུག་གི་དབུལ་མོ། །བསོད་ནམས་དཔུང་
P000010_v001_00963,པས་བཏང་ཕྱིན་ཁྱད་པར་རང་ཅི་ཡོད། །སོ་དཀར་གཞོན་པའི་ལང་ཚོ་མ་,བསྐྲད་ཀྱང་བྲོས་སོང༌། །སྐྲ་དཀར་གཉེར་བའི་དཔུང་ཚོགས་མ་བསྡུས་ཀྱང་འདུ་,བས། །བསྟི་སྟང་ཡིད་ལ་བརྣག་པའི་ཟག་བཅས་ཀྱི་ཕུང་པོ། །འཆི་བདག་མཆི་རིས་,ཙ་རེ་ནམ་འདོར་རང་ཅི་ཆ། །བསམ་ཤེས་སྐྱེ་བོ་ཡོད་ན་མནོ་བསམ་,རེ་ཐོངས་དང༌། །ད་ལྟ་ཁོམ་ལྡན་རྟེན་ལ་ཆོས་མཐུན་གྱི་འབྱོར་པས། །གར་,འགྲོ་རང་དབང་ཡོད་དུས་འདུན་མ་དེ་ཉེས་ན། །ཕྱིས་ནས་འདི་འདྲའི་རྟེན་,བཟང་བསྐལ་བརྒྱར་ཡང་རྙེད་དཀའ། །དེ་བས་རང་སེམས་རང་ལ་དཀར་མཁན་ཞིག་
P000010_v001_00964,མཆིས་ན། །མཆོག་གསུམ་དེད་དཔོན་ལ་བསྟེན་ཐེག་ཆེན་གྱི་གྲུ་གཟིངས། །ཚོགས་གཉིས་བ་,དན་མཛེས་པའི་རླུང་ཤུགས་དང་འགྲོགས་ནས། །དོན་གཉིས་དབྱིག་མཆོག་སུག་མཐིལ་ཐོབ་,པ་རེ་མཛད་འཚལ། །དམར་སེར་བླ་གོས་འཆང་བའི་རྟགས་ཙམ་གྱིས་མི་སྐྱོབ། །སྤྱོད་,ངན་ནག་ཆང་གཉེར་བ་སྐྱེ་བོ་ཡི་ཡང་ཐ། །བསླབ་གསུམ་ནོར་བུའི་མཛོད་,ལ་དབང་འབྱོར་ཞིག་འདོད་ན། །དྲན་ཤེས་བག་ཡོད་གཙང་མའི་བགོ་བ་རེ་,བཞེས་འཚལ། །དེ་སྐད་ལེ་ལོའི་མལ་ན་ལྡང་མེད་དུ་ལྷུང་ཡང༌། །ལྷག་བསམ་,འཁར་བས་བཏང་མིན་རྒྱལ་ཁམས་ཀྱི་འཁྱམས་པོས། །ཡང་ཡང་མགོ་བོ་བཏེགས་ནས་
P000010_v001_00965,ལྷང་ལྷང་དུ་འབོད་འདི། །དྲང་པོའི་བློ་ཅན་སྲིད་ན་ཐུགས་དབུས་སུ་ཆོངས་,ཤིག༑༄༅། །འཛིན་ཁོག་སྟོན་སྤྱོད་ལ་ཕེབས་སྐབས་སྒར་བཤས་བྱས་ཚེ་ཐུགས་སུན་གྱི་,མགུར།རྗེ་དྲན་པས་གདུང་སེལ་དྲིན་ཆེན་གྱི་བླ་མ། །དབྱིངས་ཆོས་སྐུའི་ཀློང་ན་,སྟོང་གཟུགས་སུ་མ་བཞུགས། །བུ་འཁོར་བར་འཁྱམས་ལ་ཐུགས་རྗེ་ཡིས་གཟིགས་ཏེ། །བློ་,འཁྲུལ་པའི་སྣང་བ་བཙན་ཐབས་སུ་སྟུངས་ཤིག །ཆུང་ཨ་མའི་པང་ནས་དགེ་,སེམས་ཤིག་ཡོད་ཀྱང༌། །ལས་མ་དག་ལུས་ངན་སྐུ་སྐྱེ་ཡི་མིང་ཐོབ། །ཁོ་,ཕོ་ཁྲམ་ཚོགས་ཀྱིས་དབང་མེད་དུ་བཟུང་ནས། །སྤྲང་འཁྱམས་པའི་སྐུ་རྟེན་སྤྲེའུ་
P000010_v001_00966,ལ་འཆོས་བཞིན། །ན་ཚོད་ལ་མ་ཕེབས་གོམ་འགྲོས་ཀྱང་འཁྱོལ་ལེ། །དཀོར་ལོག་འཚོ་,སྒྲུབ་པའི་ཡང་ཟོང་དུ་ཁྱེར་བས། །རྟེན་མི་ཁོམ་སྐལ་ངན་རང་ཤུགས་ཀྱིས་,ཤར་སོང༌། །མགོན་ཐུབ་པའི་བསྟན་པ་ལུང་རྟོགས་ཀྱི་སྙིང་པོ༑ ༑དེ་འཛིན་བྱེད་,བཤད་དང་སྒྲུབ་པ་གཉིས་ཁོ་ནར། །སྔོན་འཕགས་བོད་མཁས་རྣམས་མགྲིན་གཅིག་ཏུ་,བསྔགས་ཀྱང༌། །དེང་སྐྱེ་བོ་ངན་པས་དགྲ་བཞིན་དུ་འདོར་འདུག །བློ་ཆགས་སྡང་,ཆོས་བརྒྱད་ཆོས་པ་ཡི་ནང་རྫོང༌། །རྫུན་ཧོར་སྤྱོད་སྡིག་ལས་གྲུབ་ཐོབ་,ཀྱི་ཁྱད་ནོར། །དཀོར་ལོག་འཚོ་བུན་སྐྱེད་བསྟན་འཛིན་གྱི་རྣམ་ཐར། །སྡིག་ཤ་ཆང་
P000010_v001_00967,སྟོན་མོ་སྐུ་བསོད་དང་ཕྲིན་ལས། །རང་གར་འགྲོ་མི་ཤེས་མི་ནག་གི་,འདྲེན་སྟོན། །ལས་ཅི་བྱེད་ཚེ་འདིའི་འདུན་མ་རུ་སོང་བའི། །ཚུལ་གང་ལ་བསམས་,ཀྱང་ཡི་མུག་གི་རང་བཞིན། །འབུས་ལྷ་ཆོས་འགྲུབ་པའི་རེ་བ་དེ་ཟད་,སོང༌། །སེམས་གཏིང་ནས་དཀར་ཡང་གཡོ་སྒྱུ་རུ་མཐོང་ཞིང༌། །ཚིག་ཕན་པར་,འདོམས་པ་ཁོང་སྐྲན་གྱི་གཞི་མ། །ལས་ཇི་ལྟར་བྱས་ཀྱང་མགུ་དུས་ནི་,མི་འདུག །འབུས་མི་ཆོས་མི་ཕེར་ཁོ་ཐག་དེ་ཆོད་སོང༌། །ཕྱི་སྐལ་དུས་,འགྱུར་བ་ལོ་རེ་དང་ཟླ་རེ། །ནང་སྙིགས་སྤྱོད་འགྱུར་བ་ཞག་རེ་དང་
P000010_v001_00968,ཡུད་ཙམ། །མི་སུ་དང་འགྲོགས་ཀྱང་གཡོ་སྒྱུ་ཡི་རང་བཞིན། །ས་གང་དུ་སྡོད་,ཀྱང་ཡི་ཆད་ཀྱི་སྣོན་པ། །མགོན་ཆོས་ཀྱི་རྒྱལ་པོ་ཞི་དབྱིངས་སུ་མནལ་,ཟིན། །གྲོགས་དམ་གཙང་འདུ་བ་ཕྱོགས་ཕྱོགས་སུ་གྱེས་སོང༌། །ཆོས་ཟབ་དགུ་ཐོས་,པའི་སྐལ་བ་ཡི་ཕོངས་པས། །ཕྱོགས་གང་དུ་ཕྱིན་ཀྱང་སྐྱོ་ཤས་ཀྱི་བསྐུལ་,འདེབས། །ཕྱི་ངུར་སྨྲིག་འཆང་བའི་རྟགས་ཙམ་ཞིག་ཡོད་ཀྱང༌། །ནང་སེམས་རྒྱུད་མ་,དུལ་བྱི་ལ་ཡི་བརྟུལ་ཞུགས། །ཟས་གྱི་ན་ཙམ་གྱི་བྲོ་བ་ལ་སྲེད་,པས། །གཞན་སྲོག་ལའང་ཇི་མི་སྙམ་པ་ཡི་སྙིང་ཁམས། །ཆོས་གསང་ཆེན་དཀྱིལ་འཁོར་
P000010_v001_00969,གཅིག་གཅིག་ལ་བརྟེན་ཡང༌། །ནང་མི་མཐུན་ཕོ་རོག་འུག་པ་ཡི་བརྟུལ་,ཞུགས། །རང་རྒྱལ་བ་ཙམ་གྱིས་ཆོག་པར་ནི་མི་འཛིན། །གཞན་ཕ་རོལ་པོ་རྣམས་,གཏན་མེད་ཞིག་རློམ་འདུག །བསླུ་ཐུབ་ན་བླ་མ་མཆེད་གྲོགས་ཀྱང་བསླུ་ཞིང༌,། །བརྡུང་ཐུབ་ན་ཕ་མའི་མགོ་བོ་ཡང་བརྡུང་ལ། །འཕྲོག་ཐུབ་ན་དཀོན་མཆོག་,དཀོར་རྫས་ཡང་རྐུ་བའི། །དུས་སྙིགས་མའི་སྤྱོད་ཚུལ་མི་བསྲུན་འདི་ཅི་ཞིག །ཁྱེད་,འདུས་པའི་འཁོར་ལ་ཡི་ག་ནི་ལྡོག་ཟིན༑ ༑དུས་རྒྱུན་རིང་འགྲོགས་པའི་རེ་,འདུན་ཡང་མ་མཆིས། །ལུས་འདུ་བ་འཁྲུགས་པ་རྩི་སྨན་གྱི་བཅོས་རུང༌། །སེམས་
P000010_v001_00970,ཟུག་རྔུས་ནོན་པ་སུ་ཞིག་གི་གཞིལ་ཨང༌། །ཁྱེད་འདི་བཞིན་སྡོད་ན་,ངོ་མཚར་དག་ཆེ་མོད། །དགྲ་འཆི་བདག་ཕོ་ཉའི་ཕྲིན་པ་ཡིས་ཟིན་ཏེ། །ལུས་,འབྱུང་བ་སྡུད་པའི་ཐིམ་རིམ་གྱི་མཐའ་ལ། །བཟོད་དཀའ་བའི་བར་དོའི་འཕྲང་,རིང་ལ་འགྲོད་ཚེ། །ལས་ཅི་བྱས་དྲན་འགྱོད་སྐྱོ་འཇིགས་ཤིག་ཡོད་ཐང༌། །དོན་,དེ་ཕྱིར་ཉན་མཁན་སྲིད་མཐའ་ཙམ་མཆིས་ན། །སྐྱབས་དཀོན་མཆོག་གསུམ་ལ་བློ་,གཏད་ཞིག་འཚོལ་ལ། །མ་འགྲོ་བ་སྒྲོལ་བའི་དམ་བཅའ་ཡི་ཁུར་ཁྱེར། །ལས་རྒྱུ་,འབྲས་མི་བསླུ་ལག་ལེད་དུ་ཐེབས་མཛོད། །འབུ་ཁ་སེམས་ཐུག་པའི་ཅོལ་ཆུང་
P000010_v001_00971,གི་འཁྱལ་གཏམ། །ཚིག་སྙན་ལ་འཕྲོད་པའི་རེ་བ་ཙམ་མེད་ན། །དོན་ཐུགས་ལ་,འཇོག་མཁན་སུ་ཞིག་ནི་ཡོད་ཨང༌། །འཕྲལ་བཀའ་བཀྱོན་མེད་པའི་བཀའ་དྲིན་,འདྲ་ཞུའོ། །ཞེས་པ་འདི་འཛིན༵་ཁོ༵ག་སྟོན༵་སྤྱོད༵་ལ༵་ཕེབ༵ས་སྐབ༵ས་སྒར༵་བ༵ཤས་བྱས༵་,ཚེ༵་ཐུག༵ས་སུན༵་གྱི༵་མགུར༵་དུ་གསུང་བ་འདུག་ལགས།༄༅། །མཁན་ཀུན་བཟང་ཡེ་ཤེས། བླ་,མ་པདྨ། སྤྲུལ་སྨན་ལྷ་སོགས་ཀྱིས་བསྐུལ་ངོར།ཨོཾ་སྭསྟི། དྲན་པས་སྲིད་ཞིའི་འཇིགས་པ་,ཀུན་འཕྲོག་ཅིང༌། །ཕན་བདེའི་དངོས་ཀུན་ཡིད་བཞིན་སྩོལ་མཛད་པའི། །རྩ་གསུམ་འདུས་,ཞལ་ཨོ་རྒྱན་ཐོད་ཕྲེང་དང༌། །དབྱེར་མེད་དྲིན་ཆེན་བླ་མར་ཕྱག་བགྱིའོ། །སྙིགས་
P000010_v001_00972,དུས་འབྱམས་པའི་སྐྲུ་རྟེན་སྤྲེའུ་ལ། །འཆོས་བཞིན་ལོག་འཚོ་སྒྲུབ་པའི་ཡང་ཟོང་,དུ། །ཁྱེར་བའི་ཆོས་མེད་བླ་གཟུགས་བདག་འདྲ་བ། །གསོལ་གདབ་ཡུལ་མིན་སྙིང་རྗེའི་,ཡུལ་ཉིད་ལགས། །ཡིད་བཞིན་ནོར་མཆོག་རྒྱལ་མཚན་རྩེར་མཆོད་ནས། །གསོལ་བ་གདབ་ན་,འདོད་པའི་འབྲས་འབྱིན་མོད། །དངོས་ངན་རྡོ་བའི་ཚུལ་ལ་དེ་ལྟ་མིན། །དེ་ཕྱིར་,གསོལ་གདབ་ཡུལ་ཡང་མཚན་ལྡན་གལ། །འགའ་ཞིག་རྒན་མོའི་ཁྱི་སོའི་རིང་བསྲེལ་,དཔེ། །འདྲེན་མོད་ཁྱི་སོར་མཆོད་པའི་ཡོན་ཏན་མིན། །སངས་རྒྱས་ཡིད་ལ་བྱས་པའི་,འབྲས་བུ་ཡིན། །དེ་ལྟ་མིན་ན་མདོ་རྒྱུད་མན་ངག་ལས། །མཚན་ལྡན་བླ་མ་
P000010_v001_00973,བརྟགས་དང་བསྟེན་པའི་ཚུལ། །ཇི་སྙེད་མཆིས་ཀུན་དགོས་པ་མེད་པར་འགྱུར། །ས་ཙྪའི་,ངོས་སུ་རི་མོ་འབྱུང་བའང༌། །ཐོག་མར་ཀོང་བུའི་ངོས་སུ་དེ་ཡོད་,དགོས། །ཀོང་བུར་རི་མོ་མེད་ན་ས་ཙྪ་ལ། །འབྱུང་བ་མིན་བཞིན་སློབ་མའི་,ཡོན་ཏན་ཡང༌། །བླ་མར་རག་ལས་དེ་ཕྱིར་མཚན་ལྡན་གལ། །དེས་ན་སྐལ་,བཟང་ཐར་པ་དོན་གཉེར་རྣམས། །བདག་འདྲ་ཟོག་པོའི་རྗེས་སུ་མ་འབྲངས་པར། །ཡང་,དག་བཤེས་གཉེན་ཚོལ་ལ་བློ་གཏད་ཞུས། །ལམ་གྱི་མཐུན་རྐྱེན་མ་ལུས་དེ་,ལ་རག །འཇམ་མགོན་ཚངས་ཆེན་ལྷ་ཡི་མེ་ཏོག་དང༌། །འཇིག་རྟེན་མིག་གཅིག་
P000010_v001_00974,སྣང་མཛད་ལོ་ཙཱ་ཡི། །ཡེ་ཤེས་སྒྱུ་མའི་རོལ་གར་སྲིད་པ་འདིར། །བསྡུས་ནས་,རིང་བ་མིན་ཕྱིར་དམ་པའི་མགོན། །རིས་མེད་གྲུབ་མཐའ་ཡོངས་ལ་ཁྱབ་པར་,བཞུགས། །བསླབ་གསུམ་སྲོག་ཤིང་གཅིག་ཏུ་བརླིང་བའི་རྩེར། །མང་ཐོས་ལུང་གི་གོས་བཟང་,ཆེར་སྤུད་ཅིང༌༑ ༑དོན་བརྒྱུད་རྟོགས་པའི་དབྱིག་མཆོག་གཟི་འབར་བས། །གཞན་ཕན་ཐུགས་,རྗེའི་གྲུ་ཆར་འཇོ་ལ་བསྟེན། །ཁྱད་པར་གངས་ལྗོངས་བླ་མའི་སྐལ་བ་མཆོག །རྗེ་,བཙུན་གུ་རུ་པད་འབྱུང་ཁོ་ན་ཡིན། །ཡིད་ཆེས་བློ་གཏད་ནུས་ན་ཅི་,བསམ་འགྲུབ། །མི་བསླུ་ངེས་པའི་གཏན་ཚིགས་དཔག་མེད་ཡོད། །མོས་གུས་རྡོ་ཡི་རི་
P000010_v001_00975,མོ་འགྱུར་མེད་དུ། །མཆིས་ན་ནམ་ཕྱེད་གྲོང་ཡུལ་དཀྲོག་པ་ཡི། །འོ་དོད་འབོད་,པའི་སྡུག་ཡུས་མེད་ཀྱང་བཟོད། །དགོངས་བརྒྱུད་འཕོ་བའི་བྱིན་རླབས་ཅིས་ཀྱང་འབྱུང༌,། །བདག་ནི་རང་བློ་ལྐོག་ཏུ་མ་གྱུར་ཕྱིར། །འཕགས་པ་མིན་པར་རང་ཡིད་,རང་ལ་ཆེས། །ལས་དཀར་བརྟག་པའི་འབྲས་བུ་མིག་སྨན་དུ། །སྤྱོད་པའི་སོ་སྐྱེ་,ལས་ཀྱང་ཡང་སྐྱེ་དངོས། །མདོ་ཤོར་མི་རྗེས་མ་ཟིན་ཁ་རོག་ཏུ། །ཉིན་པར་,རྣམ་གཡེང་འཁྲུལ་བའི་གཏམ་གྱིས་འདའ། །མཚན་མོ་གཏི་མུག་གཉིད་ཀྱི་ཁུར་གྱིས་,ནོན། །རྣམ་ཀུན་དུག་ལྔའི་རྣམ་རྟོག་མེ་བཞིན་དུ། །འབར་མོད་སྙིགས་མར་སྤྱོད་པའི་
P000010_v001_00976,ཆོས་ལུགས་ཀྱིས༑ ༑འཁྱོག་པོ་དྲང་པོར་མཐོང་བ་རང་གཤིས་ཕྱིར། །ཕྱོགས་ཞེན་ཅན་འགས་,དམ་པར་བཟུང་ནས་ནི། །གསོལ་འདེབས་རྒྱང་འབོད་བླ་མའི་རྣལ་འབྱོར་སོགས། །དགོས་ཞེས་,ནན་ཏན་ཆེན་པོ་མཛད་སྣང་མོད། །མུ་གེ་འབྱུང་དུས་ཆོ་ལེ་ཟས་མཆོག་,ཏུ། །རློམ་སྙམ་ཡི་མུག་མ་གཏོགས་སྤྲོ་བའང་མེད། །དམ་པའི་གྲིབ་བསིལ་ཉུང་ཟད་,བརྟེན་པའི་རྒྱུས། །དམ་དུམ་ཚིག་བཅད་སྦྱོར་ལ་མི་ངལ་མོད། །དོན་མེད་ངག་འཁྱལ་,དགེ་སྦྱོར་གཅོག་པའི་རྒྱུར། །མཐོང་ནས་སྤྲོས་པ་སྐྱུང་འདིར་བཀའ་མ་བཀྱོན། །དེ་བས་,ཁོ་བོའི་ཚིག་འདིར་གསོན་དང་དགེ། །ཐུབ་པས་ང་ནི་མྱ་ངན་འདས་འོག་
P000010_v001_00977,ཏུ། །རྗེས་འཇུག་རྣམས་ཀྱི་སྟོན་པ་འདི་ཡིན་ཞེས། །ལེགས་པར་བསྔགས་པའི་ཆོས་འདུལ་,བདུད་རྩིའི་སྨན། །ཟས་མཆོག་རྙེད་ནས་ངན་སྐྱུགས་མི་འཚོལ་འཚལ༑ ༑སྙིགས་མ་ལྔ་བདོའི་,དམ་ཆོས་འཇིག་ཉེའི་ཚེ། །ཉིན་མཚན་ཙམ་དུའང་བསླབ་པ་གཅིག་སྲུང་བའི། །བསོད་ནམས་,དཔག་མེད་ཐུབ་པ་མཆོག་གིས་གསུངས། །དེ་ཕྱིར་དེ་ལ་མི་འདུན་སེམས་ཤེས་,སུ། །ཚུལ་ཁྲིམས་ལྡན་ཞིང་ལྷག་བསམ་མ་རྨས་གང༌། །ཤི་ཡང་དེ་ནི་ཤི་,བ་མ་ཡིན་ཏེ། །རྒྱ་མཚོར་དོན་བཟང་གྲུབ་པའི་ཚོང་པ་བཞིན། །བདེ་བའི་ལམ་,ནས་བདེ་བར་འགྲོ་བ་ལ། །མཁས་པ་སུ་ཞིག་དེ་ལ་གདུང་བ་སྐྱེད། །ཚུལ་
P000010_v001_00978,འཆལ་ལོ་བརྒྱར་འཚོ་ཡང་དེ་ལྟ་མིན། །སྐྱེ་བ་འབུམ་ཕྲག་བརྒྱར་ཡང་རིགས་,བྲལ་ཏེ། །བདེ་སྤོང་གདུང་འགྱུར་ཐུབ་པས་གསུངས་དེའི་ཕྱིར། །རྣོ་ལྡན་ལྕགས་ཀྱི་ཐུར་,མས་དམས་པའི་ལུས། །མི་བསྲུན་སྲིན་མོས་ཟོས་པའི་མཆེ་བའི་སྒོར། །ཀླད་ཞག་ལྦུ་,ཕྲེང་གཡོ་ལ་མི་འཇིགས་པར། །ཀྱི་ཧུད་འཁྲིག་སྲེད་མི་གང་ཕྱུགས་བས་བླུན། །རང་,རྒྱུད་མི་འཆིང་སྡོམ་གསུམ་ཡར་ལྡན་དུ། །རྫོགས་ཀྱང་དུས་ཚོད་འབྲེལ་བའི་སྤྱོད་,པ་ཞིག །གནང་མིན་ཅོལ་ཆུང་མང་པོ་དེ་རྗེས་སུ། །འབྲང་འདིས་བསྟན་པའི་མིག་,རྒྱན་བསླད་ཀྱིས་དོགས། །ཡིད་ཆེས་འདྲོངས་པའི་གུ་རུའི་གཏེར་ལུང་སོགས། །དགོས་པ་མཆོག་
P000010_v001_00979,དང་ལྡན་ནམ་མ་གཏོགས་པར། །བ་བཅོལ་གསང་སྤྱོད་འཆོལ་བར་སྤྱད་པ་ཡིས། །བསྟན་,སྙིང་དྲི་མ་ཅན་དུ་བྱེད་ཉེན་ཆེ། །ལྐོག་གྱུར་ཞིག་ན་བསྟན་འགྲོར་ཆེས་,སྨན་པའི། །དགོས་གལ་ཆེ་བའི་གསུང་སྙན་ངོ་མཚར་ཡང༌། །མངོན་གྱུར་ལམ་དུ་,སྐུ་ཚེ་མཛད་ཕྲིན་སོགས། །རིམ་གྱིས་འགྲིབ་འདི་ཅུང་ཟད་མ་འོས་སྙམ། །འོན་ཀྱང་,འཕགས་པའི་རྣམ་ཐར་ཚད་བཟུང་བྲལ། །ཐབས་ལ་མཁས་པའི་མཛད་པ་བསམ་མི་,ཁྱབ། །ཚུར་མཐོང་བྱིས་པའི་བློ་ཡིས་གཞལ་བྱ་མིན། །རང་སྣང་མ་དག་ཡོན་ཏན་,སྐྱོན་དུ་མཐོང༌། །རང་སྣང་དག་ན་ཇི་ལྟར་བྱས་ཀྱང་ལེགས། །དེ་སླད་རང་
P000010_v001_00980,སྐྱོན་ཉིད་དེ་གཞན་སྐྱོན་མིན། །དེས་ན་ཆོས་ཉིད་བསམ་མི་ཁྱབ་དྲན་གལ། །རང་,ལྟ་ཚུལ་ཁྲིམས་མཆོག་འཛིན་རློམ་སེམས་ཀྱིས༑ ༑གཞན་དག་ཁྱད་གསོད་ཉམས་པ་ཆེན་,པོའི་རྒྱུར། །གསུངས་ཕྱིར་གཞན་སྐྱོན་འཚོལ་ལ་མི་སྒྲིམ་པར། །རང་སྐྱོན་ངན་པ་བརྟགས་,ནས་ཡུལ་ཕྱུང་གཅེས། །སྟོན་པས་ང་དང་ང་འདྲ་མ་གཏོགས་པར། །གང་ཟག་རྒྱུད་,ཚོད་ཕལ་གྱིས་མིན་གསུངས་ཕྱིར། །སྟོན་དང་འདྲ་བའི་གང་ཟག་སུ་ཞིག་ཡོད། །དེ་,བས་རང་གིས་བསླབ་སྡོམ་མ་ཉམས་འཚལ། །མདོར་ན་སྔོན་རབས་ལེགས་བྱས་བྱེ་,བའི་རྒྱུས། །དེང་འདིར་ངུར་སྨྲིག་ཐར་པའི་རྒྱལ་མཚན་གྱིས། །འབྱོར་འདིར་གྲོགས་དག་བག་
P000010_v001_00981,མེད་མ་བྱེད་ཅེས། །དམན་པ་བདག་གིས་ཐལ་སྦྱར་ལན་སྟོང་གསོལ༑ ༑ཅི་ཕྱིར་ཞེ་,ན་རྒྱུ་དང་མི་རྒྱུའི་རྟེན། །ས་བཞིན་ཁྲིམས་ནི་ཡོན་ཏན་ཀུན་གྱི་གཞིར། །གསུངས་,ཕྱིར་འདི་མེད་དཀར་ཆོས་མྱུ་གུ་ཀུན། འཁྲུངས་པ་མིན་སྙམ་དེ་སླད་བདག་,གིས་ལགས༑ ༑ནང་དུ་ཆགས་སྡང་འཛིན་ཞེན་མ་སྟོང་པར། །ཕྱི་རོལ་ཆོས་ཀུན་སྟོང་,པར་རྟོགས་པ་ཡི། །དེང་དུས་ཡ་མཚན་ཅན་གྱི་གྲུབ་ཐོབ་དང༌། །རྒྱུ་འབྲས་,ཁྱད་གསོད་ཆོས་ལུགས་མང་ཞིག་སྣང༌། །ཐབས་དང་བྲལ་བའི་ཤེས་རབ་དེ་,བཞིན་དུ། །ཤེས་རབ་བྲལ་བའི་ཐབས་ཀྱང་འཆིང་བྱེད་དང༌། །སྟོང་ཉིད་ལྟ་ཉེས་
P000010_v001_00982,ཤེས་རབ་ཆུང་ངུ་དག །ཕུང་བར་གསུངས་པའི་ལུང་གིས་མ་བསྟན་ནམ། །རྒྱུ་འབྲས་,ངོ་བོ་སྟོང་ཉིད་ཡིན་མོད་ཀྱི། །སྟོང་ཉིད་རང་མདངས་མ་འགགས་རྒྱུ་འབྲས་,སུ། །ཤར་བའི་འཕགས་པ་རྣམས་ཀྱི་སྤྱོད་ཡུལ་ཞིག །རོ་གཅིག་རྟོགས་པའི་དུས་སུ་,ཡོད་ཅེས་གྲགས། །དེ་ཕྱིར་འཆི་མེད་མཚོར་འཁྲུངས་རྒྱལ་བ་ཡིས། །ལྟ་བའི་ཕྱོགས་སུ་,སྤྱོད་པ་མ་ཤོར་དང༌། །སྤྱོད་པའི་ཕྱོགས་སུ་ལྟ་བ་མ་ཤོར་བར། །ལྟ་,བ་མཐོ་ལ་སྤྱོད་པ་ཞིབ་དགོས་ཞེས། །བརྩེ་བས་གདམས་འདི་སྙིང་གི་དྭངས་,མ་རུ། །ལེགས་བཅང་ཆོས་རྣམས་ལ་ཤན་འབྱེད་པ་མཆོག །དེ་ཕྱིར་ལས་འབྲས་ཁྱད་
P000010_v001_00983,གསོད་སྟོང་ལྟ་དང༌། །སྙིང་རྗེའི་ཐབས་ཀྱིས་མ་ཟིན་བསྐྱེད་བཟླས་རྫོགས། །ལྷག་མཐོང་,སྣང་བ་བྲལ་བའི་གླེན་སྒོམ་དང༌། །མི་རྟོག་འགོག་པའི་རྣམ་རྟོག་སྤྲོས་,པ་སོགས། །འཁོར་བར་འདུ་བྱེད་ལས་ཀུན་བོར་དང་བདེ། །བསྟན་སེལ་འཇུག་པའི་རྟོག་,གེའི་ཚིག་འཁྱལ་དང༌། །ལུང་དང་མི་མཐུན་ཟོག་པོའི་གཏེར་རྫུན་སོགས༑ ༑ཉི་ཚེས་,བྱིས་པ་འབྲིད་ལ་མི་རྟོན་པར། །སྔོན་བྱོན་དམ་པའི་གཞུང་བཟང་དཔང་པོར་,ཞོག །ཐུབ་གསུང་ངེས་དོན་སྙིང་པོ་སྒྲུབ་བརྒྱུད་བརྒྱད། །བརྒྱུད་པའི་ཁུངས་དང་རྣམ་ཐར་,སོ་སོར་ཆེ། །མཐར་ཐུག་དགོངས་པའི་སྐྱེལ་སོ་གཅིག་ཏུ་འབབ། །ཟབ་དང་མི་ཟབ་
P000010_v001_00984,གང་ཟག་རང་ལ་རག །དེ་ཡང་དབང་པོ་རྣོ་རྟུལ་ཁྱད་ཀྱིས་མིན། །ངེས་པར་,བརྩོན་འགྲུས་ཆེ་ཆུང་ཁོ་ན་སྟེ། །བསྒོམས་ན་ལམ་ཆུང་ལྟ་བུས་དགྲ་བཅོམ་,ཐོབ། །མ་བསྒོམས་ཀུན་དགའ་བོས་ཀྱང་མིན་ལ་ལྟོས། །རྒྱལ་བའི་ཆོས་ཕུང་བརྒྱད་ཁྲི་,བཞི་སྟོང་པོ། །རྩ་བ་བདག་འཛིན་འདུལ་ཐབས་ཁོ་ན་སྟེ། །ནང་དུ་བདག་འཛིན་,གཉེན་པོས་མ་ཆོམ་ན། །ཕྱི་ཚུལ་ལེགས་པའི་ཀུན་སྤྱོད་ཇི་ལྟར་ཡང༌། །ཆོས་,དེ་ཡང་དག་ལམ་དུ་འགྲོ་དཀའ་བས། །ངེས་པར་ནང་དུ་རྟོག་ལ་རང་,རྒྱུད་ཀྱི། །ཉོན་མོངས་འདུལ་ཐབས་སྤོང་བསྒྱུར་ཁྱེར་གསུམ་པོ། །རང་བློ་དང་བསྟུན་གནད་
P000010_v001_00985,དུ་གང་འགྲོ་ཟབ། །ཇི་ཙམ་བླ་མ་བསྟེན་དང་གདམས་ངག་ཉན། །དེ་ཙམ་རང་,རྒྱུད་ཉོན་མོངས་ཞི་གྱུར་ཞིང༌། །དད་དང་དག་སྣང་ཕྱོགས་མེད་འཕེལ་བ་,དང༌། །བྱམས་དང་སྙིང་རྗེའི་ཡོན་ཏན་གོང་འཕེལ་ན། །ཆོས་དེ་ཡང་དག་ལམ་,དུ་སོང་བ་སྟེ། །དེ་ལས་གཞན་པའི་གྲུབ་རྟགས་ཡོད་མི་དགོས། །དེ་ལྡོག་ཕལ་,ཆེར་བདུད་ཀྱིས་བསླུས་པར་ཤེས། །ཆོས་དང་ཆོས་མིན་ཤན་འབྱེད་འདི་ཁོ་ན། །ངས་,ནི་མཚན་ལྡན་བླ་མའི་ཞབས་བསྟེན་ཅིང༌། །ཟབ་རྒྱས་གདམས་པའི་ཁྱད་པར་,ཐོས་མོད་ཀྱི། །ཉམས་ལེན་སྟོང་ཉིད་སྙིང་རྗེ་སྙིང་པོ་ཅན། །འདི་ལས་ལྷག་པའི་
P000010_v001_00986,ཆོས་གཞན་མ་འཚལ་ལོ། །ད་ལྟ་ཤི་རུང་བསྒོམ་རྒྱུ་དེ་ལས་མེད། །དེ་སླད་,གྲོགས་པོ་དག་ཀྱང་ཚུལ་འདི་ལ། །ཞུགས་དང་མི་བསླུ་རྒྱལ་གསུང་དཔང་པོར་,ཡོད། །དེ་སྐད་རྨོང་བཙུན་པདྨ་བི་ཛ་ཡས། །ལྷག་བསམ་རྫིང་ལས་ཉེར་འཁྲུངས་སོར་,བཅུ་ཡི། །པད་དཀར་འདབ་ཕྲེང་གྲོལ་ནས་གསོལ་བའི་དགེས། །འགྲོ་ཀུན་ཐེག་མཆོག་ཆོས་,ཀྱི་སྣོད་གྱུར་ཅིག ༑ཅེས་པའང་བསླབ་གསུམ་རྒྱན་མཛེས་མཁ༵ན་ཀུན༵་བཟ༵ང་ཡེ༵་ཤེས༵། བླ༵་,མ༵་པ༵དྨ༵། སྤྲུལ༵་སྨ༵ན་ལྷ༵་སོགས་མོས་ལྡན་དམ་པ་དུ་མས་ཁྱོད་རང་ལ་,བསྟེན་པའི་བླ་མའི་རྣལ་འབྱོར་དང་གསོལ་འདེབས་རྒྱང་འབོད་སོགས་དགོས་ཞེས་
P000010_v001_00987,ནན་ཏན་ཆེན་པོ་མཛད་པའི་མཆིད་ལན་དུ་གང་དྲན་འཕྲལ་མར་བྲིས་,པ་དགེ།༄༅། །སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །སངས་,རྒྱས་ཡོན་ཏན་གཞན་ཕན་མཐུ་ཡིས་བརྙེས། །འཁོར་སྐྱོན་མཐའ་དག་བདག་ཏུ་འཛིན་,ལས་བྱུང༌༑ ༑དེ་ཕྱིར་དེ་ཡི་ཁེ་ཉན་ཤེས་བྱོས་ལ། །རིན་ཆེན་བྱང་ཆུབ་,སེམས་ལ་ནན་ཏན་མཛོད། །ཆོས་ཀུན་བདག་འཛིན་གཉེན་པོར་གཞོལ་ཞིང་འབབ། །དེ་ཕྱིར་,ཙབ་ཙུབ་བློ་སྣ་མི་མང་པར༑ ༑དབེན་པའི་གནས་སུ་རང་རྒྱུད་འདུལ་བ་,ཡི། །ཉམས་ལེན་ཤི་དང་མཉམ་པའི་བརྩོན་འགྲུས་གལ། །དེ་ཡང་ཐོག་མར་བློ་ལྡོག་
P000010_v001_00988,རྣམ་བཞི་དང༌། །དད་དང་མོས་གུས་ངེས་འབྱུང་རྣམ་དག་ངོས། །ཁས་བླངས་བསླབ་,པའི་ཁྲིམས་དང་མ་འགལ་བར། །བསགས་སྦྱང་ཉམས་ལེན་གནད་དུ་གང་འགྲོ་གཅེས། །ཁྱད་,པར་འགྲོ་ཀུན་ཕ་མའི་རང་བཞིན་ལ། །དགྲ་གཉེན་སྡང་ཞེན་འཆིང་བའི་བློ་,བཏང་ནས། །མར་ཤེས་དྲིན་དྲན་དྲིན་དུ་གཟོ་བའི་བློས། །བྱམས་དང་སྙིང་རྗེས་བདག་,གཞན་མཉམ་པ་དང༌། །བདག་བས་གཞན་གཅེས་སྒོམ་པ་ལམ་གྱི་སྲོག ༑ཁྱད་པར་,མི་འདོད་ཐོག་ཏུ་བབས་པའི་ཚེ། །སྔོན་ཆད་ཅི་འདྲ་བ་ཡི་ལས་བྱས་,པའི། །འབྲས་བུ་དེ་འདྲར་སྨིན་པའི་ཚུལ་ཤེས་པས། །ལེ་ལན་ཐམས་ཅད་བདག་འཛིན་
P000010_v001_00989,ཐོག་ཏུ་སྤུངས༑ ༑གཏོང་ལེན་དམིགས་པ་གཉིས་ལ་ཧཱུྃ་དྲིལ་ཞིང༌། །དེ་རྒྱུ་སྡིག་,པ་སྤོངས་ལ་བརྩོན་པ་གལ། །རང་ཉིད་བདེ་དང་སྐྱིད་འདོད་བློ་བྱུང་ཚེ། །དེ་,རྒྱུ་དགེ་ལ་བསྐུལ་བའི་བརྡར་ཤེས་ནས༑ ༑མྱུར་དུ་ཚོགས་གསོག་ལམ་ལ་འབད་,པ་དང༌། །དགེ་ཚོགས་འགྲོ་ལ་བསྔོ་བ་མཆོག་ཏུ་གཅེས། །ཉོན་མོངས་དྲག་པོས་,རང་རྒྱུད་དཀྲུགས་པའི་ཚེ། །གཉེན་པོའི་སྟོབས་བསྐྱེད་བརྩོན་པའི་གོ་བགོས་ལ། །ཀུན་ཀྱང་,བྱང་ཆུབ་ལམ་དུ་བསྒྱུར་བ་ཡིས། །སྤོང་བསྒྱུར་ཁྱེར་གསུམ་གནད་དུ་གང་འགྲོ་,གཅེས། །སྲོག་ལ་བབས་ཀྱང་སེམས་ཅན་བློས་མི་བཏང༌། །གཞན་ལ་གནོད་པ་གཞི་
P000010_v001_00990,དང་བཅས་པ་སྤོངས། །གཞན་ལ་ཕན་པ་རྒྱུར་བཅས་སྒྲུབ་པ་ཡི། །བསླབ་བྱ་འདི་,གསུམ་སྙིང་ལྟར་གཅེས་པར་ཟུངས། །འཁོར་འདས་ཆོས་ཀུན་སེམས་ཀྱི་རོལ་པ་ཙམ༑ ༑སེམས་,ཉིད་དུས་གསུམ་སྐྱེ་འགག་འཕོ་འགྱུར་བྲལ། །འོད་གསལ་རང་བཞིན་བདེ་གཤེགས་སྙིང་,པོའི་ཁམས། །སྤྲོས་བྲལ་གཤིས་ཀྱི་གནས་ལུགས་ཤེས་པར་མཛོད། །གང་ལྟར་བཟུང་བ་དེ་,བཞིན་ཉིད་དུ་མིན། །ཇི་ལྟར་འཛིན་པ་ཀུན་ནས་ཉོན་མོངས་ཕྱིར། །བློ་བྲལ་གཤིས་,ལ་སྒྲིན་པོས་མི་འཆོས་པར། །རང་བབས་གཉུག་མར་ཀློད་པའི་ཉམས་ལེན་གཅེས༑ ༑རྩལ་,གྱི་རྟོག་ཚོགས་བཟང་ངན་ཅིར་ཤར་ཡང༌། །ཤར་རྗེས་མ་གཅོད་ཤར་མཁན་
P000010_v001_00991,རིག་ངོར་ལྟོས། །རང་གི་རང་གྲོལ་གཉེན་པོ་གཞན་མི་དགོས། །དགག་སྒྲུབ་ཆེད་འཛིན་,མ་བྱེད་ལྷུག་པར་ཞོག །མཐའ་དང་བྲལ་བའི་དབུ་མ་ཆེན་པོ་དང༌། །ཡིད་,ལ་མི་བྱེད་ཕྱག་རྒྱ་ཆེ་ལ་སོགས། །དུ་མའི་ཚིག་གིས་མཚོན་པའི་མཐར་,ཐུག་དོན། །བློ་བྲལ་གཉུག་མའི་གཤིས་ལ་ཕེབས་ན་ཡིན། །དེ་ཕྱིར་ལྟ་སྒོམ་ཞེན་,པས་མ་བཅིངས་པར། །ད་ལྟའི་ཐ་མལ་ཤེས་པ་རྗེན་པ་འདི། །ཀུན་བཟང་ཆོས་,སྐུའི་དགོངས་པར་ཐག་ཆོད་ལ། །རང་བབས་རང་ཡན་རྣལ་མའི་དོན་ལ་སྦྱོར། །གེགས་,སེལ་སྙིང་པོ་རེ་དོགས་བདེན་འཛིན་ཤིགས། །བོགས་འདོན་རྒྱལ་པོ་བླ་མར་མོས་
P000010_v001_00992,གུས་རེམ། །ཉམས་ལེན་གཙོ་བོ་སྟོང་ཉིད་སྙིང་རྗེར་དྲིལ། །སྤྱོད་ལམ་ཀུན་ཏུ་དྲན་,དང་ཤེས་བཞིན་བརྟེན། །བློ་སྦྱོང་སྒོམ་པ་ཕྱོགས་རེར་མ་སོང་ཞིང༌། །བསགས་སྦྱང་,མཐའ་དག་སྦྱོར་རྗེས་ཚང་བའི་ངོས། །ཀུན་ཀྱང་བདག་འཛིན་གཉེན་པོར་སོང་བ་,ཡིས། །རང་ཡིད་རང་ལ་ཆེས་པའི་ཉམས་ལེན་འཚལ། །དེ་སྐད་སྨྲ་བ་པདྨ་བི་,ཛ་སྟེ། །དམན་ཡང་ལྷག་པའི་བསམ་པ་མ་ཉམས་རྒྱུས། །ལེགས་པར་འདོམས་འདི་ཁྱེད་,ཐུགས་ལ་སྨིན་ནས། །རླབས་ཆེན་རྒྱལ་སྲས་སྤྱོད་ལ་གཞོལ་བར་སྨོན། །དད་ལྡན་དོན་,གྲུབ་ངོར་བརྗོད་པ་དགེ།༄༅། །ན་མོ་གུ་རུ་པདྨཱ་ཀ་ར་ཡ། །འཁོར་འདས་ཆོས་
P000010_v001_00993,ཀུན་སེམས་ཀྱིས་སྤྲུལ་པ་སྟེ། །སེམས་ཉིད་བརྟགས་ན་སྐྱེ་འགག་འཕོ་འགྱུར་བྲལ། །བརྟགས་,པས་མི་མཚོན་དཔྱད་པའི་བློས་མི་རེག །རང་བབ་བཞག་ན་ཡེ་ཤེས་ལྷུག་,པར་འཆར། །ཡེ་ནས་གྲུབ་ཟིན་ད་གདོད་སྒྲུབ་མི་དགོས། །སུས་ཀྱང་མ་བཅིངས་གང་,གིས་ཇི་ལྟར་འགྲོལ། །བརྗོད་ལས་འདས་གང་བརྗོད་པས་ཅི་ཞིག་བྱེད། །བློ་བྲལ་གཤིས་,ལ་བློ་ཡིས་ཇི་ལྟར་སྒོམ། །མཚན་མཚོན་འདས་གང་དཔེ་ཡིས་ཇི་ཞིག་མཚོན། །ནམ་,མཁའི་རང་བཞིན་སུ་ལ་བསྟན་པར་ནུས། །འདི་ནི་བསམ་མི་ཁྱབ་པའི་ཆོས་,ཉིད་དེ། །བླ་མའི་བྱིན་རླབས་མཐུ་ཡིས་ནམ་ཟིན་ཚེ། །རང་ལ་གནས་པའི་ཡེ་
P000010_v001_00994,ཤེས་རང་ཤར་ཡིན། །ཀྱེ་ཧོ་གྲོགས་དག་བློས་བྱས་རྩོལ་བ་ཡི། །སེམས་འཛིན་སྡུག་,བཙིར་ཁུར་པོ་བོར་ལ་ཐོངས། །གང་ཡིན་ཡིན་གྱི་གང་ཤར་ཤར་དུ་ཆུག །གང་,ཡང་མིན་གྱིས་དགག་སྒྲུབ་ཆེད་འཛིན་དོར། །མཉམ་པ་ཉིད་ལ་ཕྱོགས་རིས་མ་,གཅོད་པར། །རང་བབ་རྣལ་མར་ཞོག་དང་ཆོས་སྐུར་འཆར། །ཐེ་ཚོམ་དཔྱང་ཐག་ཆོད་,ན་ཡོངས་ཀྱང་འཆར། །དམིགས་གཏད་མཚན་མའི་སྤྲོས་པ་ཀུན་དོར་ལ། །ཡིད་ཆེས་བཟང་,པོས་ཞབས་འདེགས་མ་ཞུ་བར། །མ་བཅོས་གཉུག་མའི་གཤིས་ལ་ངལ་སོས་ཤིག །འདི་,ནི་འཆི་མེད་དོན་གྱི་པདྨ་འབྱུང༌༑ ༑འཁོར་འདས་སྟོང་སྲོག་གཅོད་པའི་དཔའ་
P000010_v001_00995,བོ་སྟེ། །སྲིད་པའི་གྲོང་ཁྱེར་གཞིག་ལ་ཉམ་མི་ང༌། །བདེ་མཆོག་བདེ་བའི་,གར་མཁན་ཨེ་མ་ཧོ། །གནད་འདི་མ་རྟོགས་ཡིད་དཔྱོད་སྤྲོས་པ་དང༌། །སེམས་,འཛིན་དཀོར་རྩེའི་སྡུག་བཙིར་ཨུ་ནུས་ཀྱིས། །ལོ་བརྒྱར་འབད་ཀྱང་ཡང་དག་ལམ་,ལས་རིང༌། །དེ་ཕྱིར་རྩོལ་མེད་ལམ་འདིར་འཇུག་མཛོད་ཀྱེ། །དེ་སྐད་རྩོལ་མེད་,ཨ་ཏིའི་གསེང་ལམ་ལ། །གུས་པ་ལྷུར་ལེན་པདྨ་བི་ཛ་ཡིས། །བདུད་ལས་རྣམ་,པར་རྒྱལ་བའི་ཁང་ནས་བྲིས། །དགེ་བས་འགྲོ་ཀུན་གདོད་གཞིར་ངལ་འཚོ་ཤོག །༄༅། །ན་,མོ་གུ་རུ་རཏྣ་ཏྲ་ཡ་ཡ། །འཁོར་བའི་རྩ་བ་བདག་ཏུ་འཛིན་པ་
P000010_v001_00996,སྟེ། །ཕུང་བྱེད་འདིས་ནི་ཐོག་མ་མེད་དུས་ནས། །སྲིད་པའི་བཙོན་རར་དོན་མེད་,ཉིད་དུ་བཅིངས། །བརྒྱ་ཕྲག་སྡུག་བསྔལ་ཆད་པས་རྟག་མནར་མོད། །ད་དུང་མི་སྐྱོ་,བཏུད་རྣམས་ཀྱེ་མ་འཁྲུལ། །འཇིག་རྟེན་དགྲ་རྣམས་ཐབས་ཀྱིས་བཏུད་ན་མཛའ། །འདི་ནི་,ཇི་ཙམ་བཏུད་པ་དེ་ཙམ་འཚེ། །སྲིད་གསུམ་འཁྲུགས་ཀྱང་ངན་འགྲོར་འཆིང་མི་,ནུས། །འདིས་ནི་མནར་མེད་ལ་སོགས་མི་བཟད་འཁྲིད༑ ༑རེ་ཞིག་ད་ལྟ་གསོན་པའི་,སྐབས་འདིར་ཡང༌། །ཇི་ཙམ་འབྱོར་ཡང་ངོམས་པ་མི་སྐྱེད་ཅིང༌། །ཇི་ལྟར་,བཏུད་ཀྱང་མགུ་བའི་དུས་མེད་ལ། །གང་ལྟར་བྱས་ཀྱང་བདེ་བའི་སྐབས་མེད་
P000010_v001_00997,པ། །འདི་ནི་ཕུང་བྱེད་འདི་ཡིས་བསླུས་པར་ཟད། །ས་སྟེང་ཀོ་བས་གཡོགས་པར་,མི་ནུས་ཀྱང༌། །ལྷྭམ་མཐིལ་ཀོ་བས་ས་ཀུན་གཡོགས་འདྲ་བར། །ཕུང་བྱེད་བདག་,ཏུ་འཛིན་པ་འདི་ཆོམ་ན། །དེས་བསྐྱེད་ཟུག་རྔུ་མ་ལུས་ངང་གིས་ཞི། །ནན་,ཏུར་བསྐྱེད་ན་འཇིག་རྟེན་དགྲ་བོ་རྣམས། །ཡུལ་གཞན་ཕྱིན་ནས་སླར་ལ་འཚེ་,བྱེད་མོད། །འདི་ནི་དེ་ལྟ་མ་ལགས་དེང་དུས་འདིར། །ལན་གཅིག་ཐུལ་ན་ཕྱིས་,ནས་ལྡང་བ་མེད། །དེ་ཕྱིར་འདི་ནི་བཟོད་པའི་ཡུལ་མིན་པས། །གནད་དུ་བཀར་,ནས་འཕྲལ་དུ་བརླག་པར་འོས། །མཁའ་མཉམ་འགྲོ་བའི་མི་འདོད་ཇི་སྙེད་པ། །དེ་
P000010_v001_00998,དག་ཀུན་ཀྱང་བདག་འཛིན་ལས་བྱུང་ཕྱིར། །མ་ལུས་རང་གི་བདག་འཛིན་སྟེང་,དུ་སྤུངས། །འགྲོ་ཀུན་སྡུག་བསྔལ་རྒྱུར་བཅས་བྲལ་བར་སྨོན། །བདག་གི་བདེ་དགེ་ལེགས་,པ་ཅི་མཆིས་པ། །འཕོང་བ་མེད་པར་འགྲོ་བ་ཀུན་ལ་སྦྱིན། །འགྲོ་ཀུན་བདེ་,དགའ་རྒྱ་མཚོས་ཁྱབ་པར་མོས། །བཏང་ལེན་དམིགས་པ་གནད་དུ་གང་འགྲོ་བྱ། །དེ་,རྗེས་སྤྲོས་བྲལ་རྣམ་པར་མི་རྟོག་པའི། །ངང་ལ་བཞག་པས་བདག་འཛིན་རང་,སར་ཞི། །དབུ་མའི་ལམ་སྟེ་མཐའ་བཞིའི་དྲི་མ་སངས། །སྟོང་དང་རྟེན་འབྱུང་སྒྱུ་,མ་ལྟ་བུར་འཆར། །འདི་ནི་བློ་སྦྱོང་སྒོམ་པའི་མན་ངག་སྟེ། །དེང་སང་དུས་
P000010_v001_00999,འདིར་མེད་ཐབས་མེད་པར་གོ །བཀའ་གདམས་ཆོས་ཀྱི་ཡང་སྙིང་འདི་ཁོ་ན། །ལམ་,འདིར་ཞུགས་དང་སྐལ་བཟང་གྲོགས་པོ་དག །དེ་སྐད་དུས་མཐར་སྐྱེས་པའི་སྙོམ་,ལས་མཁན། །བློ་སྦྱོང་གཞུང་ལ་གུས་པས་ལྷུར་ལེན་པ། །པདྨ་བི་ཛས་དབེན་པའི་,རི་བོར་བྲིས། །དགེ་བས་བདག་འཛིན་འགོང་པོ་ཐུལ་གྱུར་ཅིག །༄༅། །རྣལ་འབྱོར་སྨྱོན་པའི་,གླུ།སངས་རྒྱས་བྱང་ཆུབ་སེམས་དཔའ་རྣམས། །ཐོག་མར་གང་གིས་བསྐྱེད་མཛད་པའི༑ ༑སྟོང་དང་,སྙིང་རྗེ་ཟུང་འཇུག་ཕུལ། །བྱང་ཆུབ་སེམས་ལ་ཕྱག་འཚལ་ལོ། །འགྲོ་ཀུན་འཁོར་བ་,ཐོག་མེད་ནས། །ཐ་མ་ད་ལ་ཐུག་གི་བར། །བདག་འཛིན་ཟེར་བའི་དགྲ་བོ་
P000010_v001_01000,འདིས། །རྒྱུ་མེད་པར་ཡང་སྡུག་ཏུ་བཅུག །སྲིད་པའི་གནས་རིས་མཐོ་དམན་དུ། །བཅད་གཤོག་,འདྲལ་སོགས་གྲངས་མེད་མྱངས། །ད་དུང་སྲིད་པ་ཇི་སྲིད་བར། །དོན་མེད་སྡུག་ལ་,སྦྱོར་བྱེད་ན། །དགྲ་བོ་མཐོང་ཚེ་མཚོན་ལྷོང་བཞིན། །ཐེག་ཆེན་བློ་སྦྱོང་ཅིས་མི་,སྒོམ། །འདི་ན་འཕྲལ་གྱི་དགྲ་ཙམ་ལ། །མི་བཟོད་ཁྲོ་བ་སྐྱེད་བྱེད་ན། །ཐོག་མེད་,དུས་ཀྱི་ཕུང་བྱེད་པའི། །དགྲ་ལ་བཟོད་པ་སུ་ཞིག་སྒོམ། །གཞན་དག་བཏུད་ན་,གཉེན་འགྱུར་མོད། །འདི་ལ་བཏུད་བཞིན་ཆེས་ཆེར་བསླུ། །སྔོན་གྱི་རྒྱལ་བ་དཔག་མེད་,ཀྱང༌། །དགྲ་འདི་བཅོམ་ནས་བཙན་སར་གཤེགས༑ ༑འགྲོ་འདི་དེ་བློ་གཏོད་པས་བསླུས། །ཁེ་
P000010_v001_01001,ཉིད་འདམ་ཁ་ད་རེས་ཡིན། །དགྲ་མགོ་ཡན་པར་མི་གཏོང་བ། །དཔའ་བའི་ནང་,ནས་དཔའ་ཆེན་ཏེ། །དེ་དང་མཉམ་པ་གཞན་ཡོད་མིན། །སྔོན་ཆད་འཁོར་བ་ཐོག་,མེད་ནས། །ཕུང་བྱེད་འདི་ཡིས་དབང་མེད་དུ། །འགྲོ་ལ་གནོད་པ་སྣ་ཚོགས་བཅོལ། །ལེ་,ལན་མཚོན་ཆ་དེང་འདིར་འཁོར། །མི་འདོད་སྡུག་བསྔལ་ཆར་ལྟར་འབབ། །འདི་ནི་སུས་,ཀྱང་བྱས་མིན་ཏེ། །རྩ་བ་བདག་འཛིན་འདི་ལས་བྱུང༌། །དེ་རིང་འཇིགས་མེད་,རྣལ་འབྱོར་གྱིས། །ཐོག་མེད་བསགས་པའི་སྡིག་ལྟུང་དང༌། །ཁྱད་པར་འགྲོ་བའི་སྡུག་,བསྔལ་རྣམས། །འུབ་ཀྱིས་བསྡུས་ནས་དངོས་སུ་ལེན། །དེ་རིང་ཉིད་དང་སྟན་ཐོག་འདིར། །མྱུར་
P000010_v001_01002,བ་ཉིད་དུ་སྨིན་གྱུར་ཅིག །སངས་རྒྱས་བྱང་ཆུབ་སེམས་དཔའ་སོགས། །འགྲོ་ལ་རྒྱུ་,མེད་བརྩེ་བའི་བདག །ལུས་ཅན་ཀུན་གྱིས་མགོན་ལགས་ན། །ཁྱེད་ཀྱིས་ཁོ་བོ་གཏན་,བརླག་པའི། །བདག་འཛིན་མགོན་དུ་ཅི་སྟེ་མཛད། །ཆོས་སྲུང་ཡེ་ཤེས་སྤྱན་ལྡན་པ། །ཁྱེད་,རྣམས་མཐུ་དང་རྩལ་ཆེ་ཡང༌། །རྒྱུ་འབྲས་ལས་ཀྱི་མེ་ལོང་འདི། །བསླུ་མེད་,ཐུབ་པ་མཆོག་གིས་གསུངས། །དེ་ཕྱིར་ཁོ་བོ་དེར་སྤྱོད་པར། །སྲུང་དང་བཟློག་པ་,ཇི་ལྟར་མཛད། །དེ་སླད་ཁོ་བོ་རྒྱངས་ཀྱིས་བོར། །བགེགས་རིགས་སྟོང་ཕྲག་བརྒྱད་ཅུ་,སོགས། །ཐོག་མེད་ལན་ཆགས་གཉེར་བ་ཡི། །མི་མཐུན་བར་ཆད་རྩོམ་བྱེད་རྣམས། །དེ་རིང་
P000010_v001_01003,བདག་གི་མགྲོན་ལ་བྱོན། །སྔོན་ཆད་ཁྱེད་རྣམས་ཕ་མ་སྟེ། །ད་ལྟ་དངོས་འཛིན་,གདོན་གྱིས་བསླད། །གནོད་བྱ་གནོད་བྱེད་གཉིས་སུ་བཟུང༌། །ཀྱེ་མ་མ་རིག་འཁྲུལ་,ཚབས་ཆེ། །འགྲོ་བ་གཞན་ལ་འཚེ་བྱེད་ན། །ཁྱེད་ལ་རྣམ་སྨིན་མི་བཟད་འབྱུང༌,། །དེ་བས་རྒྱལ་སྲས་སེམས་དཔའ་ངའི། །སྒྱུ་མའི་ལུས་འདི་བཞེས་སུ་གསོལ། །ཐོག་མ་,མེད་ནས་ད་ལྟའི་བར། །འདོད་ཕྱིར་མགོ་དང་ཡན་ལག་སོགས། །གྲངས་མེད་ཆུད་ཟོས་,ངང་དུ་སོངས། །ད་རེས་ལུས་འདིས་དོན་གོ་ཆོད། །ཕངས་མེད་འདྲེ་གདོན་ཡོངས་ལ་,སྦྱིན། །རིངས་ན་རྗེན་ཟོ་ལྷོད་ན་ཚོས། །ཤ་ཟོ་ཁྲག་འཐུང་རྐང་རུས་མུར། །རྡུལ་ཕྲན་
P000010_v001_01004,ཙམ་ཡང་མ་བཞག་ཅིག །སྔོན་ཆད་ཁྱེད་ལ་གནོད་བྱས་པའི། །ལན་ཆགས་བུ་ལོན་,འདེད་པའི་ཆེད། །དེ་རིང་འབྱོན་པ་ངོ་མཚར་ཆེ། །ཁོ་བོ་བྱང་ཆུབ་སྒྲུབ་པའི་,གྲོགས། །དབུལ་པོའི་ཁྱིམ་དུ་གཏེར་བཞིན་དུ། །འབྱོན་འདི་ཨེ་མ་བཀའ་དྲིན་ཆེ། །དྲིན་གཟོར་,དུས་གསུམ་བསགས་པ་ཡི། །དགེ་ཚོགས་མ་ལུས་ཁྱོད་ལ་བསྔོ། །མྱུར་དུ་རྣམ་མཁྱེན་,ཐོབ་གྱུར་ཅིག །ཁོ་བོ་བྱང་ཆུབ་སྙིང་པོ་ལ། །འདུག་ཚེ་འཁོར་གྱི་ཐོག་མ་,རུ། །བདུད་རྩིའི་བགོ་བཤའ་ཁྱོད་ལ་སྨོན། །ང་དང་ཁྱོད་དང་ན་ཚ་གསུམ། །ཡང་དག་,དོན་ལ་གྲུབ་པ་མེད༑ ༑ཐམས་ཅད་སྒྱུ་མའི་ལྟད་མོར་ཆེ། །རྟེན་འབྲེལ་ཆོས་ཉིད་
P000010_v001_01005,ཨ་ལ་ལ། །དལ་བའི་དུས་སུ་ཉམས་སུ་ལེན། །བྲེལ་བའི་དུས་ན་ལས་ལ་,སྦྱར། །རྐྱེན་ངན་བྱང་ཆུབ་ལམ་དུ་ཁྱེར། ཐེག་ཆེན་ལམ་གྱི་ཉིང་ཁུ་ཡིན། །དེ་སྐད་,རྣལ༵་འབྱོར༵་སྨྱོན༵་པ༵འི་གླུ༵། །མ་བཅོས་ཐོལ་བྱུང་ངང་ནས་སྨྲས༑ ༑བདག་དང་སེམས་ཅན་,ཐམས་ཅད་ཀྱིས། །བདག་འཛིན་འགོང་པོ་ཐུལ་བར་ཤོག །༄༅། །གསུམ་གཙང་གཙང་མར་མཛད་པའི་,མགོན་དེ་ལ། །བཏུད་ནས་བྲམ་ཟེ་གཞོན་ནུར་མཆིད་འདི་གསོལ། །བྲམ་ཟེ་བྲམ་ཟེ་,ཟེར་བ་མང་ལགས་ཀྱང༌། །བྲམ་ཟེའི་ཆོས་དང་ལྡན་པ་དེང་སང་དཀོན། །བྲམ་,ཟེའི་ཆོས་དེ་དབྱེ་ན་དུ་ཞེ་ན། །མང་ཡང་འདིར་ནི་རྣམ་པ་ལྔ་
P000010_v001_01006,རུ་བསྡུ། །མཐོ་རིས་ཡོན་ཏན་བདུན་གྱི་ཆོ་རིགས་བཙུན། །ལས་འབྲས་ཡིད་ཆེས་ལྟ་,བའི་ཚངས་སྐུད་བཅིང༌། །ལེགས་སྨོན་ཚུལ་ཁྲིམས་དག་པའི་ཀུན་སྤྱོད་གཙང༌། །མི་,ཆོས་ལྷ་ཆོས་ཟུང་འབྲེལ་རིགས་སྔགས་བསྒྲངས། །རབ་དཀར་བསོད་ནམས་དཔུང་གི་མཆོད་,སྦྱིན་བརྩོན༑ ༑ཡ་རབས་དྲ་མའི་སྲོལ་བཟང་རིལ་བ་སྦྲཻང༌། །མཐོ་རིས་གྲོང་ཁྱེར་,མཛེས་པའི་བྲམ་ཟེ་ཡིན། །ངེས་འབྱུང་རྣམ་པར་དག་པའི་ཆོ་རིགས་བཙུན། །བདེན་བཞི་,རྟེན་འབྲེལ་ཟབ་མོའི་ཚངས་སྐུད་བཅིང༌། །བསླབ་གསུམ་རྣམ་པར་དག་པའི་ཀུན་,སྤྱོད་གཙང༌། །སྤང་ཀློག་འཁོར་ལོ་གཉིས་ཀྱི་རིགས་སྔགས་བསྒྲངས། །འཕགས་ནོར་ཡོན་ཏན་
P000010_v001_01007,བདུན་གྱི་མཆོད་སྦྱིན་བརྩོན། །སྦྱངས་ཡོན་དགེ་སྦྱོང་ཆོས་བཞིའི་རིལ་བ་སྦྲེང༌། །སྲིད་,ལ་རྒྱབ་ཀྱིས་ཕྱོགས་པའི་བྲམ་ཟེ་ཡིན། །ཐེག་ཆེན་དཀར་པོའི་རིགས་ཀྱི་ཆོ་,རིགས་བཙུན། །བདེན་གཉིས་ཟུང་འཇུག་དབུ་མའི་ཚངས་སྐུད་བཅིང༌། །སྨོན་འཇུག་བྱང་ཆུབ་,སེམས་ཀྱི་ཀུན་སྤྱོད་གཙང༌། །ཉེས་སྤྱོད་སྡོམ་པའི་ཚུལ་ཁྲིམས་རིགས་སྔགས་བསྒྲངས། །དགེ་,བ་ཆོས་སྡུད་ཕྱིན་དྲུག་མཆོད་སྦྱིན་བརྩོན༑ ༑སེམས་ཅན་དོན་བྱེད་བསྡུ་བཞིའི་རིལ་,བ་སྦྲེང༌། །ཐེག་ཆེན་ནས་མཐོར་བགྲོད་པའི་བྲམ་ཟེ་ཡིན། །གཞི་རྒྱུད་དབང་བཞིས་,སྨིན་པའི་ཆོ་རིགས་བཙུན། །དག་མཉམ་བདེན་པ་དབྱེར་མེད་ཚངས་སྐུད་བཅིང༌། །བསྐྱེད་
P000010_v001_01008,རྫོགས་ཟུང་དུ་འབྲེལ་བའི་ཀུན་སྤྱོད་གཙང༌། །བསྙེན་སྒྲུབ་ཡན་ལག་རྣམ་བཞིའི་,རིགས་སྔགས་བསྒྲངས། །རྣམ་བཞིའི་རིག་འཛིན་གྲུབ་པའི་མཆོན་སྦྱིན་བརྩོན། །ལྟ་སྤྱོད་ཟུང་དུ་,འབྲེལ་བའི་རིལ་བ་སྦྲེང༌། །སྐལ་བཟང་ཚེ་གཅིག་གྲོལ་བའི་བྲམ་ཟེ་ཡིན། །ཁྱད་,ཆོས་དྲུག་ལྡན་གཞི་ཡི་ཆོ་རིགས་བཙུན། །དོན་བརྒྱུད་རྟོགས་པ་འཕོས་པའི་ཚངས་,སྐུད་བཅིང༌། །འཁྲུལ་སེམས་དབྱིངས་སུ་དག་པའི་ཀུན་སྤྱོད་གཙང༌། །སྒྲོན་དྲུག་སྣང་,བ་བཞི་ཡི་རིག་སྔགས་བསྒྲངས། །ཅིར་སྣང་ཡེ་ཤེས་ཆེན་པོའི་མཆོད་སྦྱིན་བརྩོན༑ ༑ཡེ་,གྲོལ་ལྷུན་མཉམ་རྫོགས་པའི་རིལ་བ་སྦྲེང༌། །དབང་རབ་བྱས་ཆོས་ཞིག་པའི་
P000010_v001_01009,བྲམ་ཟེ་ཡིན། །མདོར་ན་དྲན་དང་ཤེས་བཞིན་བག་ཡོད་པས། །རང་རྒྱུད་ཉེས་ལྟུང་,དྲི་མས་མ་གོས་པར། །བསླབ་གསུམ་གཙང་མར་བསྲུང་དེ་བྲམ་ཟེ་སྟེ། །དྲང་སྲོང་,དེ་ཡིན་དགེ་སྦྱོང་ཆོས་ཀྱང་དེ། །དེ་ཚུལ་བདག་གི་རྒྱུད་ལ་མཛའ་མིན་,པས། །གདོལ་པ་འབུམ་གྱི་གྲལ་མཐར་ལྷུང་ན་ཡང༌། །སྔོན་རབས་བྲམ་ཟེ་དུ་,མའི་ལུགས་སྲོལ་ཞིག །ཐོས་གང་དེ་རིང་བྲམ་ཟེ་གཞོན་ནུར་བཤད། །ཚེར་མའི་ཤིང་,ལས་སྦྲང་བཞིན་འདོར་བྱ་མིན། །འདི་ཚུལ་ཚུལ་བཞིན་མཛད་ན་བྲམ་ཟེ་སྟེ། །རིང་,མིན་དྲང་སྲོང་ཆེན་པོའི་གནས་ཐོབ་འགྱུར། །དེ་སྐད་བཤད་པའི་དགེ་འབྲས་འགྲོ་
P000010_v001_01010,ལ་བསྔོ། །འགྲོ་ཀུན་དྲང་སྲོང་ཚེ་དཔག་མེད་གྱུར་ཅིག །༄༅། །གང་དྲན་མཆིད་གྲོས་ཀྱི་,ཚིག་ཕྲེང༌།ཐུགས་བསྐྱེད་མཐུ་ཡིས་རྩོད་དུས་གདུལ་དཀའ་ཡི་འགྲོ་བ། །ཡོངས་བཟུང་,མཚན་ཐོས་ཙམ་གྱིས་བསྐལ་ཆེན་ནི་བརྒྱད་ཁྲིའི། །སྒྲིབ་པའི་དྲྭ་བ་གཞོམ་མཛད་,ཤཱཀྱ་ཡི་སྲས་པོར། །བཏུད་ནས་ཁྱོད་ལ་ཕན་པའི་མཆིད་གྲོས་འདི་འབུལ་ལོ། །དད་,གསུམ་བ་དན་མཛེས་པའི་རྟེན་བཟང་གི་གྲུ་བོ། །སྔོན་བསགས་བཟང་པོའི་མཐུ་,ཡིས་ལན་གཅིག་ཏུ་རྙེད་ཚེ༑ ༑སྡུག་བསྔལ་སྲིད་མཚོ་བརྒལ་ལ་བརྩོན་པ་ཞིག་,མེད་ན། །དོན་གཉིས་ནོར་བུའི་གླིང་ལ་ཇི་ལྟར་དུ་ཕྱིན་ཨང༌། །ཉེས་ཚོགས་
P000010_v001_01011,དུག་སྦྲུལ་འཁྲུགས་པའི་འདུ་འཛི་ཡི་ཁྱིམ་ན། །བླང་དོར་ལུས་ཤེད་མ་རྫོགས་,ཉམ་ཆུང་གི་བུས་པ། །འདོད་སྲེད་ཁའོ་ཙ་རེ་བག་མེད་དུ་འཁྱམས་ན༑ ༑ཐར་,པའི་སྲོག་རྩ་བརླིང་བའི་ཐབས་ཚུལ་ཞིག་སྲིད་དམ། །དེ་སླད་གྲངས་མེད་གསུམ་,དུ་ཚོགས་གཉིས་ཀྱི་དཔུང་པ། །ལེགས་བསྐུལ་ལྷ་མིའི་བླ་མས་འཁོར་སྒྱུར་ཡི་,རྒྱལ་སྲིད། །བོར་ནས་དགོན་པར་བརྩོན་པས་ཟག་མེད་ཀྱི་བདུད་རྩི། །བཞེས་ཚུལ་རྗེས་,འཇུག་འགྲོ་ལ་བསྟན་དོན་དེ་ལགས་མོད། །གཉེན་གྲོགས་སྲིད་སྡེའི་ཆེད་དུ་དཀར་,མིན་གྱི་ལས་ལ། །འཛེམས་མེད་བྱུང་རྒྱལ་སྤྱོད་ཀྱང་རྣམ་སྨིན་གྱི་འབྲས་བུ། །རང་
P000010_v001_01012,གི་བདག་གིར་བྱེད་ལས་ངན་འགྲོ་ཡི་གཡང་ཁར། །མི་བཟད་སྡུག་བསྔལ་བགོ་,སྐལ་དེ་དག་གིས་མི་ལེན། །དབང་མེད་དུས་ཀྱི་རྒྱལ་པོའི་ཁྲིམས་བདག་གིས་,བཅད་ཚེ། །དབང་ཤེད་ཁ་དྲག་བཙན་པོའི་སྟོབས་འབྱོར་དེས་མ་ཕན། །འཕྲང་རིང་བར་,དོར་བགྲོད་ཚེ་འབྲལ་མེད་ཀྱི་གྲོགས་སུ། །བསོད་ནམས་དཔུང་པ་ལས་གཞན་སུ་,ཞིག་གིས་འཛིན་ཨང༌། །རྣམ་རིག་གེ་སར་མཛེས་པའི་ལང་ཚོ་ཡི་མེ་,ཏོག །དཔལ་འབྱོར་རླུང་གིས་བསྐྱོད་པའི་འཕྱོར་སྒེག་ལ་གཡེངས་ཀྱང༌། །མི་རྟག་རྒ་,དང་རྒུད་པའི་བ་མོ་ཡི་འཇིག་པ། །རིང་མིན་ཐོག་ཏུ་བབ་ཚེ་འགྱོད་
P000010_v001_01013,ཀྱང་རང་འཕྱིས་འདྲ། །གདུལ་རྒྱུའི་དགྲ་བོ་མི་རྟག་ཚེ་སྔོན་གྱི་ཕ་མ། །བསྐྱང་,རྒྱུའི་གཉེན་གྲོགས་མི་རྟག་ལན་ཆགས་ཀྱི་བརྡ་འདེད༑ ༑ཀུན་ཀྱང་མི་རྟག་གར་,མཁན་ལག་པ་ཡི་ཟློས་གར། །མི་རྟག་རྟག་འཛིན་སྤོངས་ལ་ལྷ་ཆོས་ལ་,གཤེགས་རན། །རྒྱལ་ཀུན་སྙིང་རྗེའི་རང་གཟུགས་པད་དཀར་ནི་འཆང་བའི། །ཡེ་ཤེས་སྒྱུ་,མའི་རོལ་རྩེད་སྲིད་ཞི་ཡི་མཆོད་སྡོང༌། །མཚུངས་བྲལ་དྲིན་ཆེན་བླ་མའི་,ཞལ་ལུང་གི་ཉིང་ཁུ། །སྙིང་གི་བུམ་པར་ལེགས་ཆོངས་འདུ་འཛི་ལས་བྱོལ་,རན། །འཇིག་རྟེན་འཁྲུལ་པའི་བྱ་གཞག་ཟིན་མེད་ཀྱི་ཆུ་རིས། །ཟིན་ཀྱང་དོན་ཆུང་
P000010_v001_01014,རྨི་ལམ་རྒྱལ་སྲིད་ཀྱི་ངང་ཚུལ། །དལ་ཁོམ་རེས་འགའི་ཆོས་ཀྱིས་དོག་ས་,རུ་འཁྱོང་དཀའ། །དེ་ཕྱིར་སྙིང་ནས་བརྩོན་པ་བསྐྱེད་རན་དུ་གདའ་འོ། །སོ་དཀར་,གཞོན་ཆུང་དུས་ནས་འདོད་ལྔ་ཡི་བསླུ་བྲིད། །མི་བསྲུན་སྲིན་མོའི་རྒྱ་ལ་,བཅིངས་བཅིངས་ནི་བཅིངས་ཟིན། །ད་ནི་རང་སེམས་རང་ལ་དཀར་མཁན་ཞིག་ཡིན་,ཕྱིན༑ ༑ཟོལ་མེད་འཆི་ཆོས་སྒྲུབ་ན་འཐད་འཐད་ཅིག་འདྲའོ། །མཐོ་ལ་ཕྲག་དོག་མེད་,དེ་རང་རང་གི་སྔོན་བསགས། །དམའ་ལ་ཁྱད་གསོད་མ་བྱེད་ཅི་འགྱུར་ནི་,མི་ཤེས། །མཉམ་ལ་འགྲན་སེམས་མི་དགོས་གང་དགའ་རུ་སྐྱུར་ཐོངས། །ཐམས་ཅད་ཕ་
P000010_v001_01015,མ་ཡིན་པས་སྡང་ཞེན་དེས་ཅི་བྱ། །ཐུབ་པས་གཞན་ཕན་མཛད་པས་རྣམ་,གྲོལ་གྱི་བདུད་རྩི། །འགྲོ་ལ་སྩལ་དང་བྱིས་རྣམས་རང་དོན་གྱིས་བསླུས་པས། །ཐར་,མེད་སྲིད་མཚོར་ཉེས་བརྒྱའི་རྦ་རླབས་ལ་གཡེང་ཚུལ། །ཁེ་ཉེན་ངེས་པར་བྱོས་,ལ་གཞན་ཕན་ལ་སྤྲོ་འཚལ། །ཁྱད་པར་འཁོར་མེད་དྲིན་ལྡན་ལུས་བསྐྱེད་ཀྱི་,ཕ་མ། །རྒས་ནས་ཡི་མུག་མ་འཇུག་བཀུར་སྟི་ཡིས་སྐྱོངས་དང༌། །རིགས་ཀྱི་,ལྷ་སྟེ་དེ་ལས་མཆོད་གནས་གཞན་ཅི་དགོས། །སྟོང་ཉིད་སྙིང་རྗེ་སྒོམས་དང་,བསོད་ནམས་ནི་མཉམ་གསུངས། །འདྲེ་གདོན་ལན་ཆགས་བདའ་འདེད་སྙིང་རྗེ་ཡི་ཡུལ་
P000010_v001_01016,ཡིན། །དེ་ལ་སྡང་སེམས་མི་དགོས་ལས་སྒྲིབ་ཀྱི་ཕྱག་ཤིང༌། །སྔོན་ཆད་ཁོ་,ལ་དེ་འདྲའི་གནོད་བགྱིས་ཀྱི་འབྲས་བུ། །ད་ལྟ་རང་ལ་འཁོར་ངེས་རྒྱུ་,འབྲས་ཀྱི་ཚུལ་ལ། །ཡིད་ཆེས་ངེས་ཤེས་བསྐྱེད་ལ་བསགས་སྦྱང་ལ་འབད་འཚལ། །ངས་,ནི་མདོ་རྒྱུད་མན་ངག་བསྟན་བཅོས་རིགས་མང་མཇལ༑ ༑བརྒྱུད་ལྡན་དམ་པའི་ཞལ་,ལུང་མི་ཉུང་ཙམ་བཏུང་ཡང༌། །སྟོང་ཉིད་སྙིང་རྗེ་ཟུང་འབྲེལ་བྱང་ཆུབ་,ཀྱི་སེམས་ལས། །ལྷག་པའི་ཉམས་སུ་བླང་བྱའི་ཟབ་ཆོས་ཤིག་མ་རྙེད། །དེ་སླད་,གྲོགས་ཁྱོད་སྙིང་ནས་ལྷ་ཆོས་ཤིག་བཞེད་ན། །ཐེག་ཆེན་བློ་སྦྱོང་མན་ངག་
P000010_v001_01017,གསེར་འགྱུར་གྱི་རྩི་ཡིས། །མ་དག་བདག་འཛིན་ཉོན་མོངས་རྣམ་རྟོག་གི་ལྕགས་,ཁམས། །རྣམ་དག་ཡེ་ཤེས་གསར་དུ་སྒྱུར་བ་ལ་འབད་འཚལ། །དེ་སྐད་འཕྲལ་དུ་,གང༵་དྲན༵་མ༵ཆིད་གྲོས༵་ཀྱི༵་ཚི༵ག་ཕྲེང༵༌། །ཕན་སེམས་ལྷག་བསམ་བཟང་པོས་མདོར་,བསྡུས་སུ་བསྙད་འདིས། །གྲོགས་ཁྱོད་རྒྱལ་སྲས་སྤྱོད་པའི་གཞུང་ལམ་ལ་བརྟེན་ནས། །དམ་,བཅའི་རི་བོ་བརྟན་པའི་སྨོན་འདུན་ཞིག་འཚལ་ལོ། །ཞེས་པའང་རྒྱལ་སྲས་གཞན་,ཕན་ཆོས་ཀྱི་བློ་གྲོས་ཀྱིས་ཆེད་དུ་བརྗོད་པ་དོན་དང་ལྡན་པར་,གྱུར་ཅིག༄༅། །གནས་དུས་དང་མཐུན་པའི་ཞལ་གདམས་ལགས།སྐྱབས་རྒྱལ་བ་ཀུན་དང་དབྱེར་
P000010_v001_01018,མེད་པའི། །རྗེ་དྲན་པས་གདུང་སེལ་རྡོ་རྗེ་འཆང༌༑ ༑མགོན་བླ་མའི་ཞབས་ལ་,གུས་པས་འདུད། །བན་ཆོས་མགོ་ཐོན་པར་བྱིན་གྱིས་རློབས༑ ༑ན་གཞོན་གྱི་བཙུན་ཆུང་,བསམ་ཤེས་ཚོ། །ནང་ནུབ་ཏུ་དྲན་བྱ་འདི་ལྟར་མཛོད།སྤྱིར་དལ་འབྱོར་གྱི་མི་,ལུས་རིན་ཆེན་ཐོབ། །དགོས་རིགས་ཆད་དང་འཕྲལ་བྱུང་གི་སྐྱོན་མ་གོས༑ ༑བློ་དམ་,པའི་ཆོས་ལ་ཕྱོགས་པ་འདི། །ཚེ་སྔ་མར་བསོད་ནམས་བསགས་པའི་རྟགས༑ ༑དཔེ་ནོར་,བུ་རྙེད་པས་དོ་མ་ལགས། །ལེགས་ཉེས་ཀྱི་འདེམ་ཁ་ད་རེས་ཡིན། །བློ་ལང་,ཤོར་དུ་མ་གཏོང་ནང་དུ་ཁུག །དུས་སྙིགས་མའི་བཙུན་གཟུགས་སྲེ་མོང་མགོ །ཕྱི་
P000010_v001_01019,དམར་སེར་གྱི་བླ་གོས་མཛེས་ན་ཡང༌། །ནང་མ་ཞི་གཡོན་ཅན་བྱི་,ལའི་མཆེད། །ཐུགས་དམ་དེ་ཉ་མའི་ཕྱོགས་སུ་འཕུལ། །བཟླས་བརྗོད་དུ་ཆགས་གཏམ་བྲེ་,མོའི་ངག །དམ་རྫས་སུ་དུག་ཆང་བསད་པའི་ཤ།བསྐྱེད་རིམ་ལ་མཛེས་མའི་ཞལ་,རས་བཀྲ། །རྫོགས་རིམ་དུ་འཁྲིག་སྲེད་ཀྱི་མེ་ཆེན་འབར། །ལམ་ཁྱེར་དུ་འཆབ་འདོད་,ཀྱི་གྱ་གྱུ་འཁྲུགས། །རང་ཚུལ་ལ་མི་རྟོག་ཧམ་པས་ཁེངས། །གཞན་སྐྱོན་གྱི་ལབ་,གླེང་སུ་བས་རྒོད། །དུས་རྒྱུན་བར་ཆགས་སྡང་དང་མིག་སེར་འཁྲུགས། །ཁྱེད་དཔྲལ་ཀོ་,ལྕགས་ལས་འཆོས་ལགས་སམ། །མགོན་ཐུབ་པའི་བཅས་མཚམས་གང་དུ་ཐལ། མཁན་སློབ་ཀྱི་
P000010_v001_01020,བསླབ་གཞི་སུ་ལ་བཅས། །མངོན་མཐོ་དང་འཁོན་གྱིས་བྱས་ལགས་སམ། །ཁོམ་མིན་ལ་,གཉེན་ཚན་ཅི་སྟེ་སྒྲེལ། །དཀར་ཕྱོགས་ཀྱི་དམོད་པས་མི་འཇིགས་སམ། །འདི་མི་རྒན་,སྲོག་རླུང་འཁྲུགས་པའི་རྒྱུས། །སྨྲ་འདོད་ཅིག་མེད་ཀྱང་ངག་ནས་ཐལ། །ཕར་གཞན་རྒྱུད་,དཀྲུགས་པའི་ཐུར་མ་མིན། །ཚུར་རང་མཚང་འབྱིན་བའི་སྨན་དཔྱད་ལགས། །ཐུགས་འཚོམས་པར་,མ་མཛད་བསམ་གཞིག་ཐོང༌། །ཁྱེད་ངན་པའི་མིག་ལྟོས་མི་མཛད་འཚལ། །དོན་འགག་,བསྡུས་ཀྱི་བསམ་བྱ་འདི་ལྟར་ལགས༑ ༑ནང་སྔ་བར་མལ་ནས་ལྡང་བའི་སྐབས། །སྤྱིར་,དལ་འབྱོར་རྙེད་པར་དཀའ་བ་དང༌༑ ༑ཚེ་མི་རྟག་འདུ་བྱེད་འགྱུར་བ་
P000010_v001_01021,ཅན། །ལས་རྒྱུ་འབྲས་མི་བསླུ་རྟེན་འབྱུང་མཐུ། །གནས་འཁོར་བའི་སྡུག་བསྔལ་ཡང་ཡང་,སོམས། །སྐྱབས་དཀོན་མཆོག་གསུམ་དང་གཏོང་བའི་སེམས༑ ༑ཚུལ་ཁྲིམས་དང་ལྷ་རྗེས་དྲན་པ་,དྲུག །རང་བསླབ་གསུམ་སྲུང་བའི་དཔང་པོ་དང༌༑ ༑བརྩོན་འགྲུས་ཀྱི་གྲོགས་སུ་དྲན་,པར་མཛོད། །སོ་ཐར་གྱི་ངོ་བོ་ངེས་འབྱུང་སྟེ། །བྱང་སེམས་ཀྱི་རྩ་བ་ཕན་,སེམས་མཆོག །གསང་སྔགས་ཀྱི་དམ་ཚིག་དག་སྣང་ཡིན། །སྡོམ་གསུམ་གྱི་སྲུང་མཚམས་དྲན་,པར་མཛོད། །རྗེ་བཀའ་དྲིན་ཅན་གྱི་བླ་མ་དང༌། །གྲོགས་དམ་ཚིག་གཅིག་པ་,རྡོ་རྗེའི་སྤུན། །ཡོངས་མགུ་བར་བྱ་བའི་ཕ་མ་འགྲོར། །དག་སྣང་དང་བྱམས་བརྩེ་
P000010_v001_01022,དྲན་པར་མཛོད། །འགྲོགས་མི་བདེ་ནགས་མཐའི་མི་རྒོད་ལྟའི། །དུས་སྙིགས་མའི་སྤྱོད་པ་,མི་བསྲུན་ཡང༌། །རང་བཟོད་པའི་དམ་བཅའ་མི་འབྲལ་བའི། །སྙིང་རུས་ཀྱི་ཞེ་,གཅོད་དྲན་པར་མཛོད། །ཚོགས་དྲུག་གི་བྱིས་པ་ཅོལ་ཆུང་པོ། །འདོད་ཡོན་གྱི་སྲིན་,མོའི་བསླུ་བྲིད་ཀྱིས། །ཐར་གྲོལ་གྱི་སྲོག་ལ་གཟན་མཆི་བས། །ཆགས་བྲལ་གྱི་དཀའ་,ཐུབ་དྲན་པར་མཛོད། །སེམས་དྲན་པ་ཉམས་པའི་ཆོམ་རྐུན་གྱིས། །བསླབ་གསུམ་གྱི་ནོར་,ལ་འཚེ་ལགས་པས། །ཤེས་བཞིན་གྱི་བྱ་ར་འབྲལ་མེད་དང༌། །ཕྱིན་དྲུག་གི་,ལམ་ལ་སློབ་མཛོད་ཀྱི། །ནུབ་ཉལ་ཁར་ཉིན་གྱི་བྱ་གཞག་ལ། །བསྔོ་བགྲང་དང་
P000010_v001_01023,བརྩི་གཤར་ཞིབ་ཏུ་རྟོག །དོན་དགེ་བར་འདུག་ན་གཟེངས་བསྟོད་ལ། །སྡིག་ཉེས་པར་,མཐོང་ན་སྨ་འབབ་འཚལ། །མཚན་གཏི་མུག་མུན་པས་ཁེབ་པའི་ཚེ། །བདུད་སྲིན་མོའི་,འཛུམ་དཀར་གཡོ་བ་ཡིས། །ཚུལ་ཁྲིམས་ཀྱི་སྲོག་རྩ་གཅོད་ཉེན་པས། །མགོན་ཐུབ་པའི་,བསླབ་ཁྲིམས་དྲན་པར་མཛོད། །རྫས་སུམ་ཅུ་རྩ་དྲུག་མི་གཙང་རྐྱལ། །མདོག་མི་སྡུག་,བམ་སོགས་འདུ་ཤེས་དགུ། །རེག་རྩུབ་མོ་ཀེང་རུས་འཇིགས་འཇིགས་པོའི། །དོན་ལེགས་པར་,གཞིག་ལ་ཆགས་རྟོག་གཞོམ། །དམན་སྤྱོད་ལ་དཀོན་མཆོག་ལྷ་ཡིས་ཁྲེལ། །ལྷ་མིག་གིས་,མི་མཐོང་དབེན་མི་སྲིད། །འཇིག་རྟེན་གྱི་སྐྱེ་བོས་འཕྱ་ཞིང་སྨོད། །རྙེད་བཀུར་དང་
P000010_v001_01024,གྲགས་སོགས་ངང་གིས་ཉམས། །མདངས་སྟོབས་དང་འབྱོར་པ་མ་རུངས་བྱེད། །དེས་མ་ཚད་,འཁྲུགས་རྩོད་སྲོག་ལ་གཟན། །འཆི་ཁ་རུ་འགྱོད་དང་སྨྲེ་སྔགས་ཀྱིས༑ ༑ཁོང་ཁྱིམ་པ་,སུན་འབྱིན་གྲོགས་རྣར་གཟན། །ཕྱི་མ་རུ་མནར་མེད་ཉེ་འཁོར་དུ། །ལུས་དབད་དང་,ཟ་བའི་སྡུག་བསྔལ་སོགས། །ཉེས་དགུ་ཡི་རྩ་བར་དྲན་པར་མཛོད། །རང་གྲོལ་གྱི་,གནད་དང་མི་ལྡན་ན། །ཆགས་སྲེད་ཀྱི་ཉོན་མོངས་རང་ག་མ། །བྱང་ཆུབ་ཀྱི་,ལམ་དུ་འགྲོ་བ་མེད། །དུག་རྨ་བྱས་ཆོམ་གྱི་ཕལ་གྱིས་མིན། །འཕོ་མེད་ཀྱི་,ཚུལ་ཁྲིམས་མི་བརྟེན་ན༑ ༑ཁུངས་སྔགས་ལ་བཅོལ་ཡང་ངོ་ཚའི་གནས། །རྟེན་བྱང་སེམས་
P000010_v001_01025,ཉམས་པའི་རྩ་ལྟུང་དེ༑ ༑ཁྱེད་ཐབས་ཀྱི་མཆོག་ཏུ་འདོད་དམ་ཅི། །སྡོམ་པ་གསུམ་,འགལ་མེད་གནད་གཅིག་པའི༑ ༑དགག་དགོས་ཀྱི་བསྲུང་མཚམས་མི་ཤེས་པར། །རྩིང་ཆོས་སུ་,སྒྲོགས་པ་ཐེ་ལེ་ལེ། །རང་མཚང་འདི་མ་ངོམས་བསྐྱུར་ན་ཨང༌། །ཁོང་ཁྱིམ་,པ་ལ་ཡང་མ་གྲགས་པའི། །བཙུན་ཆུང་དུ་གྲགས་པའི་གྲོང་ཆོས་ཤིག །དུས་དེང་,སང་རབ་བྱུང་སྡེ་ན་གྲགས། །འདི་ཐོས་ཀྱང་རྣ་བ་དགག་དགོས་ན། །མངོན་སུམ་,དུ་སྤྱོད་པ་ཨ་ཅང་ཅི། །ཁྱི་དཀར་ནག་སྤུ་མདོག་མི་གཅིག་ཀྱང༌། །དེས་,བཟུང་བའི་རྨ་ལ་ཁྱད་ཡོད་དམ། །ཁྱེད་ཚུལ་ཁྲིམས་ཀྱི་སྲོག་རྩ་གཅོད་ཏ་
P000010_v001_01026,རེ། །གཉིད་སེམས་བྱུང་གི་ངོ་བོ་གཞན་འགྱུར་ཡིན། །ཐབས་མཁས་ན་དགེ་ལ་བསྒྱུར་,རུང་བས། །ཆགས་སོགས་ཀྱི་རྟོག་པས་མ་བསླད་པར། །དད་སོགས་ཀྱིས་ལམ་དུ་ཚུད་,པར་མཛོད༑ ༑ཁྱད་པར་དུ་གནད་ཀྱི་གདམས་ཟབ་ཕུལ། །སྙིང་དབུས་ཀྱི་བླ་མར་རླུང་,སེམས་བསྡུ༑ ༑བཟུང་བསྒྱུར་དང་སྤེལ་དང་སྤྲུལ་སོགས་མཐར། །འོད་གསལ་གྱི་ངང་དུ་བསྟིམ་,པར་མཛོད། །དུས་རྒྱུན་པར་དྲན་ཤེས་འབྲལ་མེད་དང༌། །སྟོང་ཉིད་དང་སྙིང་རྗེ་,ཟུང་འབྲེལ་བས༑ ༑བསགས་སྦྱང་གི་ཚུལ་ལ་འབད་མཁས་ན། །གྲུབ་ཐོབ་ཀྱི་སྙན་པ་,མ་ཐོབ་རུང༌། །ལམ་ལོག་པར་མི་ལྟུང་ཚད་མའི་ལུང༌། །ཁྱེད་གསར་བུ་
P000010_v001_01027,རྣམས་ཀྱི་དྲན་གསོས་མཛོད། །བདག་གཅིག་ཏུ་སྲོག་རླུང་འཁྲུགས་པ་དང༌། །གཉིས་སུ་,ཡང་ཡུལ་རྐྱེན་ཕྱད་མ་ཕྱོད། །གསུམ་དུ་ན་གྲོགས་ཀྱིས་བསྐུལ་བའི་རྒྱུས། །ཚིག་འདི་,ཡང་བྱུང་རྒྱལ་ཁ་ནས་ཐལ། །ཟོལ་སྦྱོར་གྱི་ཚིག་ལ་མི་སྙན་ཡང༌། །དོན་,སེམས་ལ་བསྐོར་ན་དྲང་པོའི་ངག །གན༵ས་དུས༵་དང༵་མཐུན༵་པ༵འི་ཞལ༵་གད༵མས་ལགས། །ངག་,ཁྱད་དུ་མ་གསོད་འོད་ཟེར་པ། །༄༅། །སྲིད་པའི་ཕུན་ཚོགས་དུག་གི་འབྲས་བུ།དཔག་,མེད་ཡོན་ཏན་ཕན་བདེའི་གྲུ་ཆར་གྱིས། །སྐལ་བཟང་གདུལ་བྱའི་ཞིང་ས་བརླན་,མཛད་པའི། །འཁོར་ལོའི་མགོན་པོ་བདེ་ཆེན་རྒྱལ་པོ་ལ། །བཏུད་ནས་ཁྱོད་གསུང་མི་
P000010_v001_01028,ལྡོག་མཆིད་འདི་གསོལ། །ཀྱེ་མ་དེང་སང་ལྔ་བརྒྱའི་ཡང་ཐ་འདིར། །སྐྱེ་བོ་ཕལ་,ཆེར་ཆོས་མིན་ཁོ་ནར་འཕྱན། །ཆོས་བྱེད་རློམ་ཡང་ཆོས་མཐར་ཕྱིན་པ་དཀོན། །འདི་,ལ་སྨན་པ་ཞེན་པ་བཞི་བྲལ་གཅེས། །དེ་ཡང་ཚེ་འདིར་ཞེན་ན་ཆོས་,པ་མིན། །ཁམས་གསུམ་དཔལ་ལ་ཞེན་ན་ངེས་འབྱུང་མིན། །བདག་གི་དོན་ལ་ཞེན་,ན་བྱང་སེམས་མིན། །འཛིན་པ་བྱུང་ན་ལྟ་བ་མིན་ཞེས་གསུངས། །ཆོས་བརྒྱད་སྦྲུལ་,གདུག་མགོ་འཕང་བསྟོད་བྱེད་པའི། །ཚུལ་ཁྲིམས་བཟླས་བརྗོད་ཐོས་བསམ་སྒོམ་ལ་སོགས། །ལྟར་,སྣང་ཚེ་འདིར་ཞེན་པའི་བྱས་ལོ་ཀུན༑ ༑ཡང་དག་ཆོས་སུ་འགྲོ་བར་ཤིན་
P000010_v001_01029,ཏུ་དཀའ། །དེ་སླད་ཐོག་མར་དལ་འབྱོར་རྙེད་དཀའ་དང༌༑ ༑ནམ་འཆི་ངེས་མེད་,དམིགས་རྐང་སྤྱི་བྱེ་བྲག །གཡེང་བ་སྤངས་ཏེ་ཐུན་དུ་ཆོད་ལ་གོམས༑ ༑འདིར་སྣང་,ཞེན་པ་ལོག་པ་ཆོས་པའི་རྩེ། །སྲིད༵་པ༵འི་ཕུ༵ན་ཚོ༵གས་དུག༵་གི༵་འབྲས༵་བུ༵་,འདྲ། །འཕྲལ་དུ་ཞིམ་ཡང་ནམ་ཕུག་ཕུང་བར་ངེས། །ཚོར་བ་ཅིར་སྣང་སྡུག་བསྔལ་,གསུམ་དང་འབྲེལ། །འདི་ལ་ཞེན་ན་ཆོས་ལམ་འགྲོ་མི་སྲིད། །དེ་ཡི་གཉེན་པོར་,འཁོར་བའི་སྡུག་བསྔལ་དང༌། །ལས་འབྲས་དབྱེ་བསལ་འཇུག་ལྡོག་ལག་ལེན་སྒོ། །ལེགས་,པར་ཤེས་ནས་བརྩོན་པའི་དཔུང་བསྐྱེད་དེ། །བཅོས་མིན་ངེས་འབྱུང་རྒྱུད་ལ་མཛའ་
P000010_v001_01030,བ་གལ། །གཞན་དོན་བརྩོན་ལས་ཐུབ་རྣམས་མངོན་སངས་རྒྱས། །རང་དོན་སྒྲུབ་ལས་བྱིས་,རྣམས་སྲིད་པར་འཁོར༑ ༑བདག་བདེར་ཞེན་ལ་ཐེག་ཆེན་སྐལ་བ་ཆད། །བློ་ངན་འདིས་,བསླུ་རྟག་ཏུ་བག་ཡོད་མཛོད། །དེས་ན་བྱམས་དང་སྙིང་རྗེ་བྱང་ཆུབ་སེམས། །ལམ་,གྱི་འཁྲུལ་བ་སེལ་ལ་མེད་ཐབས་ཅི། །བྱམས་པའི་ངོ་བོ་ཕན་པར་འདོད་,པ་སྟེ། །སྙིང་རྗེ་འགྲོ་བའི་སྡུག་བསྔལ་མི་བཟོད་བློ། །བྱང་ཆུབ་སེམས་ནི་འགྲོ་,སྒྲོལ་དམ་བཅའི་གོ །ཀུན་ཀྱང་བདག་བས་གཞན་གཅེས་སྒོམ་ལ་འདུ། །རླུང་ལ་བརྟེན་,ནས་བཏང་མེད་སྤེལ་མར་སྦྱང༌། །དཀར་ནག་ཆོས་བཞིར་འཇུག་ལྡོག་ལྷོད་མེད་
P000010_v001_01031,གཅེས། །སྣང་བཏགས་ཆོས་ཀུན་རྨི་ལམ་སྒྱུ་མ་འདྲ། །མ་བརྟགས་ཉམས་དགའ་བརྟགས་ན་,ངོ་བོས་སྟོང༌། །ནན་གྱིས་བརྟགས་ན་སྐྱེ་སོགས་སྤྲོས་མཚན་བྲལ། །སྣང་སྟོང་ཟུང་,འཇུག་རྟེན་འབྱུང་ཟབ་མོའི་གཤིས། །གང་དུ་བཟུང་ཡང་མཚན་མའི་གཟེབ་ཡིན་ཕྱིར། །གཉིས་,མེད་མཉམ་ཡངས་བྱར་མེད་ཆོས་སྐུའི་རྩལ། །བརྗོད་བྲལ་ནམ་མཁའ་བསྒོམ་པའི་ཚུལ་,ཤེས་ནས། །མི་དམིགས་མི་སྦྱོར་ཤེར་ཕྱིན་དགོངས་པའི་དོན། །གོམས་ན་འཁྲུལ་སྣང་ཡེ་,ཤེས་ཆེན་པོར་འཆར། །ཀུན་གྱི་རྩ་བ་བླ་མའི་མོས་གུས་ཏེ། །བསྐྱེད་རྫོགས་ལམ་,གནད་མཐར་ཐུག་འདི་ཁོ་ན། །དེ་ཕྱིར་བླ་མ་སངས་རྒྱས་ཆོས་ཀྱི་སྐུར། །ལེགས་
P000010_v001_01032,རྟོགས་ཐུགས་ཡིད་བསྲེ་བ་མཆོག་ཏུ་གཅེས། །དེ་སྐད་དགེ་བླ་འཇམ་དབྱངས་མཚན་,ཅན་གྱིས། །བསྐུལ་ངོར་འདུ་གསུམ་སྤྱོད་པ་བི་ཛ་ཡས། །ཡིད་ལ་གང་དྲན་འཕྲལ་,མར་བྲིས་ཏེ་ཕུལ། །དགེ་བས་དོན་གཉིས་མཐའ་རུ་ཕྱིན་པར་ཤོག །༄༅། །ཚུལ་ཁྲིམས་ཡོན་,ཏན་རྒྱན་གྱིས་མངོན་མཛེས་ཤིང༌། །ཏིང་འཛིན་ཞི་བའི་བདུད་རྩིས་ལུས་རྒྱས་,ཏེ། །ཤེས་རབ་རྣམ་བཀྲའི་སྤྱན་སྟོང་དང་ལྡན་པའི། །བཤེས་གཉེན་མཆོག་ལ་གུས་པས་,ཕྱག་བྱས་ནས། །བློ་གསལ་གཞོན་ནུ་ཚུལ་ཁྲིམས་བསྟན་འཛིན་གྱིས། །ཤོག་བྱང་བྱིན་ནས་,བསླབ་བྱ་དགོས་གསུང་ངོར། །མཚན་དང་དོན་གཉིས་མཐུན་པའི་ཉམས་ལེན་ཞིག །བྱུང་ན་
P000010_v001_01033,འཕྲལ་ཡུན་ཀུན་ཏུ་དགེ་བར་འགྱུར། །དལ་འབྱོར་འདི་ནི་རྙེད་པར་ཤིན་ཏུ་,དཀའ། །རྙེད་པ་དོན་ཆེན་ཡིད་བཞིན་ནོར་འདྲའི་རྟེན། །ད་རེས་རྙེད་ཚེ་སྙིང་པོ་,ལེན་པའི་བློས༑ ༑འཆལ་སྤྱོད་སྤངས་ན་ཚུལ་ཁྲིམས་བསྟན་འཛིན་ཡིན། །སྐྱེས་པ་འཆི་དང་,འདུས་པ་འབྲལ་བ་དང༌། །བསགས་པ་འཛད་དང་འབྱོར་མཐའ་རྒུད་པའི་རྒྱུར། །ལེགས་,པར་རྟོགས་ནས་བརྩོན་པའི་དཔུང་བསྐྱེད་ལ། །འཆལ་སྤྱོད་སྤངས༴ །ཇི་ལྟར་དཔྱིད་བཏབ་ས་,བོན་ཇི་བཞིན་དུ། །དཀར་ནག་རྒྱུ་འབྲས་མི་བསླུ་སོ་སོར་སྨིན། །རང་དབང་ཡོད་,དུས་རང་ཕུང་མི་བསྒྲུབ་པར། །འཆལ་སྤྱོད་སྤངས༴ །ཁམས་གསུམ་འཁོར་བའི་སྡུག་བསྔལ་བཟོད་
P000010_v001_01034,པར་དཀའ༑ ༑བདེ་བར་སྣང་ཡང་སྡུག་བསྔལ་འགྱུར་བ་ཅན། །ཐར་འདོད་ངེས་འབྱུང་བཅོས་,མིན་རྒྱུད་བསྐྱེད་ནས། །འཆལ་སྤྱོད་སྤངས༴ །གསུམ་པའི་དབང་རྟེན་པདྨའི་ཟེ་འབྲུ་ཅན། །ཐབས་ཀྱིས་,ཟིན་ན་ལམ་གྱི་གྲོགས་སྲིད་ཀྱང༌། །སྐྱེས་པས་སྐྱེས་པ་གཡེམ་ལ་ནམ་,ཡང་མིན། །འཆལ་སྤྱོད་སྤངས༴ །འདུས་བྱས་མི་རྟག་ཟག་བཅས་སྡུག་བསྔལ་བ། །མྱ་ངན་འདས་,ཞི་ཆོས་རྣམས་བདག་མེད་པར། །ལེགས་པར་རྟོགས་ནས་མཆོག་གསུམ་སྐྱབས་བརྟེན་ངོས། །འཆལ་,སྤྱོད་སྤངས༴ །སེམས་ཅན་ཐམས་ཅད་ཕ་མའི་རང་བཞིན་ལ། །བྱས་པ་ཤེས་ཤིང་དྲིན་,དུ་གཟོ་འདོད་བློས། །བྱམས་སོགས་ཚད་མེད་བཞི་ལ་བློ་སྦྱངས་ནས། །འཆལ་སྤྱོད་སྤངས༴ །མཁའ་
P000010_v001_01035,མཉམ་འགྲོ་རྣམས་སྲིད་ལས་བསྒྲལ་སླད་དུ། །རྫོགས་བྱང་དོན་གཉེར་བྱང་ཆུབ་སེམས་,བསྐྱེད་དེ། །རང་དོན་ཡིད་བྱེད་བློ་ངན་ཀུན་བཏང་ནས། །འཆལ་སྤྱོད་སྤངས༴ །བདག་དང་སེམས་,ཅན་ཐམས་ཅད་བདེ་སྡུག་མཚུངས། །དེ་ཕྱིར་གཞན་ལ་གནོད་པའི་བསམ་སྦྱོར་དོར། །གཞན་,ཕན་ཕར་ཕྱིན་དྲུག་དང་བསྡུ་དངོས་བཞིར། །ལེགས་པར་སློབ་ན་ཚུལ་ཁྲིམས༴ ༑སྒོ་གསུམ་,ཐ་མ་ལ་སྣང་ཞེན་དྲི་མའི་ཚོགས། །རྡོ་རྗེ་གསུམ་དུ་སྡོམ་པར་བྱེད་,པ་ཡ༑ ༑ལྟ་སྤྱོད་ཟུང་འབྲེལ་མྱུར་བདེ་སྔགས་ལམ་ལ། །གཞུང་བཞིན་སློབ་པ་ཚུལ་,ཁྲིམས༴ །མདོར་ན་རྒྱལ་བ་དགྱེས་པའི་ལམ་ཞུགས་ཏེ། །འཇུག་ལྡོག་ལག་ལེན་ཇི་བཞིན་
P000010_v001_01036,ངེས་བྱས་ནས༑ ༑དྲན་ཤེས་བརྟན་པོས་བག་ཡོད་འབྲལ་མེད་དང༌། །ཚུལ་མཐུན་སྤྱོད་,ན་ཚུལ་ཁྲིམས་བསྟན་འཛིན་ཡིན། །དེ་ལྟར་མཛད་ན་བསྔགས་འོས་ཡོན་གྱིས་འབྱོར། །བདེ་,ནས་བདེར་འགྲོ་མཚན་དོན་མཐུན་པ་ལགས། །དེ་ལྡོག་ཁྱི་ལ་སེང་གེར་བཏགས་,ཅི་ཕན། །འདི་དོན་ཚུལ་བཞིན་མཛོད་ཅིག་དགེ་བའི་གྲོགས། །དེ་སྐད་པདྨ་བི་ཛས་,སྨྲས་སོ་དགེ། །༄༅། །སྙིང་གཏམ་སྙིང་གི་དྭངས་མ།བླ་མ་ལ་ཕྱག་འཚལ་ལོ། །བརྟན་མཁས་,ཡོན་ཏན་ཀུན་རྫོགས་བཤེས་གཉེན་ཆེའི༑ ༑རིགས་ཀྱི་དབོན་གྱུར་ཆུང་ནས་བསྟན་སྒོར་,ཞུགས། །དལ་དང་འབྱོར་བས་ངང་གིས་འཁྱུད་པ་འདི། །སྔོན་བསགས་ལེགས་སྨོན་མཐུ་ལས་
P000010_v001_01037,གཞན་གྱིས་མིན། །དེ་ལྟ་ནའང་བློ་ལྡོག་རྣམ་བཞི་སོགས། །གདམས་ངག་གཤོལ་གྱིས་རང་,རྒྱུད་ཐ་རེངས་འདི། །ཡང་ཡང་རྨོས་མིན་མིག་འདྲེས་ཁྱེར་བའི་རྒྱུས། །ཆོས་དྲེད་བྱང་,ཐང་སྐྱ་མོར་འགྱུར་ཉེན་བདོག ། །དལ་འབྱོར་ཐོབ་པས་མི་ཆོག་སྙིང་པོ་ལོངས། །མི་,རྟག་གོ་བས་མི་ཕན་བློ་སྣ་སྟུངས། །ལས་འབྲས་ཤེས་པས་མི་ཆོག་ལག་,ཏུ་ལོངས། །འཁོར་སྐྱོན་མྱོང་བས་མི་ཕན་ངེས་འབྱུང་སྐྱེད༑ ༑ས་འདི་རྒྱུ་དང་མི་,རྒྱུའི་རྟེན་ཇི་བཞིན། །དཀར་ཆོས་ཀུན་གྱི་རྟེན་གཞི་སྡོམ་པའི་ཁྲིམས༑ ༑འདི་མེད་དུད་,ཀའི་སྙེ་མ་མགོ་མཐོ་ཡང༌། ནམ་ཕུག་གཏན་གྱི་རྒྱགས་ཕྱེ་ཆད་ཀྱིས་
P000010_v001_01038,དོགས༑ ༑གང་ལ་མི་ཤེས་པ་དང་མ་གུས་པ། །བག་མེད་ཉོན་མོངས་ལྟུང་བ་,འབྱུང་བའི་སྒོ༑ ༑འདི་བཞི་འཛོམས་ན་ཉེས་ལྟུང་ཆར་བཞིན་འབབ། །དེ་ཕྱིར་དེ་ཡི་,གཉེན་པོའི་སྟོབས་བསྐྱེད་འཚལ། །དེས་ན་སྡོམ་གསུམ་ངོ་བོ་གནས་འགྱུར་དང༌། །ཡོན་,ཏན་ཡར་ལྡན་གནད་ཀྱིས་མི་འགལ་ཚུལ། །ལྟུང་དང་ལྟུང་མེད་གནང་བཀག་ས་,མཚམས་སོགས། །རྒྱ་ཆེའི་གཞུང་ལྟོས་མཁས་པའི་ཞལ་ལ་དྲིས། །རྒྱལ་བས་བསྔགས་པའི་ཆོས་,འདུལ་རིན་པོ་ཆེ། །བསྟན་པ་དེ་ཡིན་སྟོན་པའང་དེ་ཁོ་ན། །དེ་སླད་ཐུབ་,མཆོག་བཞིན་དུ་གུས་མཛོད་དང༌། །སྲིད་པའི་ཆུ་ཀླུང་རྒྱུན་ཕྱོགས་འདི་ཡིས་
P000010_v001_01039,བཟློག །དྲན་ཤེས་མ་མའི་མིག་ལྕིབས་འགེབས་ཚེ་ཡང༌། །ཅོལ་ཆུང་སེམས་ཀྱི་བུས་,པ་ལང་ཤོར་འདི། །ཡུལ་རྐྱེན་ངན་པའི་རྦ་སྦབལ་འཕྱན་ངེས་པས། །བག་ཡོད་སྒོ་,ལྕགས་ནམ་ཡང་མ་ལྷོད་ཅིག །ཐུབ་པའི་རིང་ལུགས་སོ་བྱང་སྔགས་གསུམ་པོ༑ ༑དགག་,བྱ་རང་རྒྱུད་ཉོན་མོངས་མི་འཆིང་གཅིག །སྤངས་སྒྱུར་ཁྱེར་གསུམ་གནས་སྐབས་རང་,ནུས་གཙོ། །གྲོལ་ལོ་ཞིག་ལོས་རང་མགོ་མི་བསྐོར་འཚལ། །ཆོས་ཀྱི་རྒྱ་མཚོ་ཆེ་,དྲུང་རྟག་གནས་ཀྱང༌། །དོན་གཉེར་མགྲིན་པས་མ་མྱོང་དེ་ཡིས་ཅི། །ཆུ་གཏེར་,གཏིང་ན་གནས་པའི་གོར་མོ་དག །ལོ་བརྒྱར་སོང་ཡང་བརླན་པ་ནམ་ཞིག་
P000010_v001_01040,མཐོང༌། །ད་ལྟའི་དུས་བཞིན་གཏན་དུ་མི་འགྲོགས་པས། །ཕྱིས་ནས་འགྱོད་པའི་དུས་,ཞིག་འབྱུང་ཏ་རེ། །དེས་ན་ད་ནས་བརྩོན་པའི་གོ་བགོས་ལ། །ཐོས་བསམ་སྒོམ་,པའི་ཡོན་ཏན་གོང་འཕེལ་མཛོད། །བལྟ་འོ་སྙམ་ན་དམ་པའི་རྣམ་ཐར་ལྟོས། །རྟོག་,གོ་སྙམ་ན་རང་གི་རྒྱུད་ལ་རྟོག །སྨྲའོ་སྙམ་ན་དོན་ལྡན་སྙན་པར་,སྨྲོས། །ཉན་ནོ་སྙམ་ན་མཁས་པའི་ཞལ་ལུང་ཉོན། །འགྲོ་འོ་སྙམ་ན་གོང་མའི་,རྗེས་སུ་སྙོགས། །ཟ་འོ་སྙམ་ན་ཏིང་འཛིན་ཟས་སུ་ཟོ། །འཐུང་ངོ་སྙམ་ན་,གདམས་ཟབ་བདུད་རྩིར་སྤྱོད། །གྱོན་ནོ་སྙམ་ན་ཁྲེལ་ཡོད་གོས་སུ་གྱོན། །བརྒྱན་ནོ་
P000010_v001_01041,སྙམ་ན་ཚུལ་ཁྲིམས་རྒྱན་གྱིས་སྤུད། །གསོག་གོ་སྙམ་ན་འཕགས་པའི་ནོར་བདུན་,སོགས། བསྲུང་ངོ་སྙམ་ན་རང་སེམས་དྲན་པ་སྲུངས། །བསྒྲུབ་པོ་སྙམ་ན་གཏན་གྱི་,འདུན་མ་སྒྲུབས། །བྱའོ་བསམས་ན་དམ་པའི་ཆོས་རང་གྱིས། །མདོར་ན་བཅོམ་ལྡན་འདས་,དང་ཀུན་དགའ་བོའི། །རྣམ་ཐར་ལེགས་སྐྱོང་ཤཱི་ལ་ས་མུ་དྲའི། །ཅི་མཛད་ལེགས་,ལྟོས་ཅི་གསུང་ཚད་མར་ཟུངས། །ཞབས་ཏོག་སྲི་ཞུ་བགྱི་བ་དོན་ལྡན་ཉིད། །དེ་,ཡིས་ཁྱེད་ལ་དུས་ཀུན་དགེ་བར་འགྱུར། །དེ་སྐད་སྙིང༵་གཏ༵མ་སྙིང༵་གི༵་དྭང༵ས་,མ༵་རུ། །གདམས་འདི་ཁྱེད་བློ་དྲན་པའི་ཨ་དརྴར། །རྟག་པར་གནས་དེས་དགེ་བློ་
P000010_v001_01042,ཡར་ཟླའི་དཔལ། །རབ་འཕེལ་དོན་གཉིས་ཕུན་ཚོགས་བཀྲ་ཤིས་ཤོག །ཅེས་པའང་རྗེ་དབོན་,གཞོན་ནུ་ཤེས་རབ་རྒྱ་མཚོ་ལ། སྙོམ་ལས་པ་འཇམ་དབྱངས་མཁས་གྲུབ་རྒྱ་,མཚོས་འཕྲལ་མར་བྲིས་ཏེ་ཕུལ་བ་དགེ།༄༅། །བརྒྱུད་པའི་མན་ངགན་མོ་གུ་ར་,ཝེ།ཀྱེ་ཧོ་ཡོངས་འཛིན་མཁས་པའི་ཞབས་བསྟེན་ནས། །དབུ་ཤེར་གཞུང་མང་སྦྱངས་པའི་,བློ་ལྡན་ལ། །རྨོངས་པ་བདག་འདྲས་བསྐུལ་གདབ་ཅི་དགོས་ཀྱང༌། །གསུང་ནན་མི་,ལྡོག་ཙམ་དུ་ཚིག་འགའ་ཞུ། །ཀ་ཡེ་སྐྱེས་པ་འདི་ཚོའི་འཆི་ལུགས་སོམས། །རང་,ལའང་འབྱུང་བའི་བརྡའ་སྟོན་མཁྱེན་མཛོད་ལ། །ཡུན་རིང་སྡོད་པའི་ཕྱི་ཚིས་གྲབ་
P000010_v001_01043,ཤོམ་སྤོངས༑ ༑དེ་རིང་ཉིད་ནས་བརྩོན་པས་དམ་ཆོས་སྒྲུབས། །ཀ་ཡེ་འདུས་པ་འདི་,ཚོའི་བྲལ་ལུགས་སོམས། །རང་གི་གཉེན་གྲོགས་དེ་བཞིན་མཁྱེན་མཛོད་ལ། །ངོ་སྲུང་མཐུན་,འཇུག་ཐག་པ་རིང་བཅད་ནས། །གཅིག་པུར་དགེ་ལ་གཞོལ་ན་མི་འཐད་དམ། །ཀ་,ཡེ་བསགས་པ་འདི་ཚོའི་འཛད་ལུགས་སོམས། །རང་གི་ནོར་ལའང་དེ་བཞིན་མཁྱེན་,མཛོད་ལ། །འདོད་ཆུང་ཆོག་ཤེས་འཕགས་པའི་རིགས་བརྟེན་པས། །དཀའ་ཐུབ་བརྩོན་པ་བསྐྱེད་,ན་མི་ལེགས་སམ༑ ༑ཀ་ཡེ་འབྱོར་མཐའ་འདི་ཚོའི་རྒུད་ལུགས་སོམས། །རང་གི་དཔལ་,ལའང་དེ་བཞིན་མཁྱེན་མཛོད་ལ། །ཆོས་བརྒྱད་རོ་སྙོམས་གང་བྱུང་ལམ་ཁྱེར་ངོས། །དམ་
P000010_v001_01044,པའི་རྣམ་ཐར་རྗེས་སུ་སྙོགས་ན་ལེགས། །ཀ་ཡེ་བརྩེགས་པ་འདི་ཚོའི་འགྱེལ་,ལུགས་སོམས། །རང་གི་གནས་ལའང་དེ་བཞིན་མཁྱེན་མཛོད་ལ། །དོན་མེད་བྱ་བས་རང་,སྡུག་མི་ཉོ་བར། །རང་ཤོང་བྲག་ཕུག་སྙོགས་རན་མི་ལེགས་སམ། །ཀ་ཡེ་ཁམས་,གསུམ་འཁོར་བའི་སྡུག་བསྔལ་སོམས༑ ༑སྡིག་འབྲས་རང་ལ་སྨིན་པར་མཁྱེན་མཛོད་ལ། །དཀར་,ནག་བླང་དོར་ཚུལ་བཞིན་མ་འཆོལ་ངང༌། །ངེས་འབྱུང་ཐར་པ་སྒྲུབ་ན་,མི་ལེགས་སམ། །ཀ་ཡེ་གྲུབ་ཐོབ་གོང་མའི་རྣམ་ཐར་སོམས། །གྲུབ་གཉིས་ལག་རྩེར་,འདུག་པ་མཁྱེན་མཛོད་ལ། །དོན་ཆུང་ཚེ་འདིའི་བྱ་བ་རིང་དོར་ནས། དོན་ཆེན་
P000010_v001_01045,སྒྲུབ་པའི་རྒྱལ་མཚན་བརྟན་པར་རིགས། །ཀ་ཡེ་ཐ་སྙད་ཚིག་ཕྱིར་མ་འབྲངས་,པར། །དོན་གནད་སྙིང་པོ་རང་གི་རྒྱུད་ལ་དྲིལ། །ཆོས་དང་སེམས་རྒྱུད་ཞུ་དག་,ཨེ་ཕེར་གཟིགས། །དྲན་ཤེས་གཉེན་པོའི་སྒོ་ལྕགས་མ་ལྷོད་ཅིག །སོ་ཐར་ངོ་བོ་,ངེས་པར་འབྱུང་བ་སྟེ། །བྱང་སེམས་ངོ་བོ་བདག་བས་གཞན་གཅེས་བློ། །གསང་སྔགས་,ངོ་བོ་དག་མཉམ་བདེ་བ་ཆེ། །འདི་གསུམ་རྒྱུད་ལ་ཁེལ་ལམ་ཞུ་དག་,མཛོད། །རྒྱལ་བའི་ཆོས་ཚུལ་བསམ་གྱིས་མི་ཁྱབ་པ། །བདེན་པ་གཉིས་སུ་མ་འདུས་,མེད་ཅེས་གསུངས། །དབུ་ཤེར་གཞུང་ལ་སྦྱངས་པའི་དཔྱོད་ལྡན་གྱིས། །འདི་དོན་ལེགས་པར་
P000010_v001_01046,གཏན་ལ་ཕེབས་ལགས་པས། །བདག་འདྲ་ཀུ་སཱ་ལི་པའི་གོ་དོན་འདི། །འཐད་དམ་,མི་འཐད་ལེགས་པར་ཐུགས་གཞིག་ཐོངས༑ ༑འཐད་འཐད་འདྲ་ན་ཁྱེད་ཀྱང་དེ་བཞིན་,མཛོད། །མི་འཐད་འགལ་བར་གཟིགས་ན་བཟོད་པར་གསོལ། །གཟུགས་སོགས་ཕྱི་རོལ་ཡུལ་གྱི་,སྣང་བ་འདི། །མ་བརྟགས་ཉམས་དགའ་ཀུན་རྫོབ་བདེན་པའི་ཚུལ། །བརྟགས་ན་མ་གྲུབ་,དོན་དམ་སྟོང་པའི་གཤིས། །ནན་གྱིས་བརྟགས་ན་སྣང་སྟོང་མཉམ་པ་ཉིད། །མཐར་ཐུག་,དོན་དམ་བདེན་པ་གཅིག་པུར་གྲུབ། །ཚོགས་དྲུག་ནང་གི་ཤེས་པ་སྣ་ཚོགས་,འདི། །གསལ་ཙམ་མ་འགགས་ཀུན་རྫོབ་བདེན་པའི་ཚུལ༑ ༑དེ་ལ་རང་བཞིན་མ་གྲུབ་
P000010_v001_01047,དོན་དམ་སྟེ། །ཡང་དག་དོན་ལ་གསལ་སྟོང་ཐ་དད་མིན། །བདེན་པ་གཅིག་སྟེ་,གཉིས་སུ་གྲུབ་པ་གང༌། །གསང་བ་རང་གི་རིག་པ་ཟང་ཀ་མ། །རིག་,ཙམ་མ་འགགས་ཀུན་རྫོབ་བདེན་པ་སྟེ། །རིག་ངོ་སྟོང་པ་དོན་དམ་བདེན་,པའི་གཤིས། །ཐ་དད་མ་དམིགས་རིག་སྟོང་མཉམ་པ་ཉིད། །མཐར་ཐུག་དོན་དམ་བདེན་,པ་མི་ཟེར་རམ། །སྣང་དང་གསལ་དང་རིག་པ་འདི་གསུམ་པོ། །ཡེ་ནས་ཐ་,དད་མ་ཡིན་མཉམ་པ་ཉིད། །དུ་མར་སྣང་ཡང་ཆོས་ཉིད་གཅིག་གི་བབ། །གཅིག་,པུ་ཉིད་ཀྱང་ཚིག་གི་བརྗོད་ཚུལ་ཏེ། །ཡང་དག་དོན་དུ་གཅིག་དང་ཐ་
P000010_v001_01048,དད་མེད། །གདོད་ནས་སྤྲོས་བྲལ་མཚན་བརྗོད་ཡུལ་ལས་འདས། །བདེན་པ་གཉིས་ཀྱང་བརྡ་,ཙམ་ཐ་སྙད་ཙམ། །དབྱེ་གཞི་ཟད་པའི་དབྱེར་མེད་ཆེན་པོ་ཡིན། །ཚུལ་འདི་མ་,ཤེས་སྟོང་པ་ཕྱང་ཆད་སོགས། །གང་ལྟར་བཟུང་ཡང་ཀུན་རྟོག་འཁྲུལ་པའི་གཟེབ༑ ༑ཡང་,དག་དོན་ལ་ནམ་ཡང་རིག་པ་མེད། །གླང་ཆེན་ཁྲུས་ལ་ཞུགས་འདྲ་དེ་,ཡིས་ཅི༑ ༑དེ་ཕྱིར་བལྟ་བྱ་རྟོག་བྱེད་རྟོགས་པ་གསུམ། །ཐ་དད་སྣང་བ་དེ་,སྲིད་གཉིས་འཛིན་བླ༑ ༑གཉིས་འཛིན་ཡོད་རིང་འཁོར་བའི་ས་བོན་ཏེ། །གཟུང་འཛིན་འཁྲུལ་,རྟོག་གང་གིས་འགོག་པར་འགྱུར། །ནམ་ཞིག་འདི་གསུམ་དབྱེར་མེད་མཉམ་པ་ཉིད། །འོད་
P000010_v001_01049,གསལ་རང་བཞིན་ཟག་མེད་འདུས་མ་བྱས། །བློ་ཡིད་མཚན་མའི་ཆོས་ལས་རིང་,བརྒལ་བའི། །སོ་སོ་རང་རིག་ཡེ་ཤེས་སྤྱོད་ཡུལ་མཆོག །མངོན་དུ་གྱུར་ཚེ་སུས་,བཅིངས་གང་གིས་བཀྲོལ། །གང་གིས་གང་བསྒོམ་ཕན་དང་གནོད་བྱེད་གང༌། །ཐམས་ཅད་,མཉམ་ཡངས་མཁའ་འདྲ་འཕོ་འགྱུར་བྲལ། །དེ་ནི་འཕོ་མེད་ལྷན་སྐྱེས་ཡེ་ཤེས་,ཆེ། །བླ་མའི་མན་ངག་མཐུ་ཡིས་སུས་མྱོང་བ། །དེ་དག་མ་ཆགས་ཆུ་ལ་,པདྨ་བཞིན། །སྲིད་པའི་ཉེས་སྐྱོན་རྡུལ་གྱིས་གོས་པ་མེད། །དེ་ནི་མི་ལྡོག་བྱང་,ཆུབ་སེམས་དཔའ་ལགས། །ཨ་ཅང་འདི་དོན་བདག་ལ་ཡོད་མིན་ཏེ། །བ༵རྒྱུད་པ༵འི་མ༵ན་
P000010_v001_01050,ང༵ག་ཇི་བཞིན་སྔར་འགྲིས་རྒྱུས། །ཉམས་མཚར་རྩེད་མོའི་ཚུལ་དུ་ཞུས་པ་ལགས༑ ༑ཐུགས་,ལ་བཅངས་ན་དོན་དུ་འགྱུར་ཡང་སྲིད། །དགེ་བས་ཟུང་འཇུག་སྤྲོས་བྲལ་རྟོགས་,གྱུར་ཅིག །ཅེས་པའང་ཡིད་ནོར་དམ་པ་གང་དེའི་བཞེད་ངོར་ཉམས་མཚར་ཙམ་,དུ་བི་ཛས་བྲིས་པ་དགེ།༄༅། །འཕྲལ་དུ་ཉམས་ཤར་བསླབ་བྱ།ན་མོ་གུ་རུ། དཔལ་,ལྡན་རིགས་རྣམས་ཀུན་གྱི་ཁྱབ་བདག །དྲན་པས་སྲིད་ཞིའི་འཇིགས་ཀུན་འཕྲོག་མཛད། །ཡེ་,ཤེས་སྐུ་ཅན་འཁོར་ལོའི་མགོན་དེས། །ཁྱོད་ལ་ཤིས་པའི་མེ་ཏོག་སྩོལ་ཅིག །གཞོན་,ནུ་ཉིད་ནས་ཉེས་བརྒྱའི་རང་བཞིན། །ཁྱིམ་ནས་བྱུང་སྟེ་དམ་པའི་བཤེས་དྲུང༌
P000010_v001_01051,། །དད་པའི་མྱུ་གུ་ཆོས་སུ་སྨིན་པའི། །གྲོགས་པོ་ཁྱོད་ལ་གཏམ་འདི་སྨྲའོ། །ད་,ལྟ་མཐུན་པའི་གནས་དང་གྲོགས་པོ། །དམ་པའི་མགོན་དང་དེ་ཡི་ཞལ་ལུང༌,། །ཟབ་དགུའི་གདམས་ངག་ལྷན་གཅིག་འཛོམས་དུས། །རང་གི་འདོད་པ་དང་དུ་ལོངས་,ཤིག །སྙིང་ནས་བརྩོན་པས་དོན་དུ་གཉེར་མིན། །རྒྱ་མཚོའི་མཇིང་གི་རྡོ་བ་བཞིན་,དུ། །ཡུན་རིང་སོང་ཡང་ཡར་སྐྱེད་འབྱུང་དཀའ། །ཕྱིས་ནས་འགྱོད་པའི་དུས་ཞིག་འོང་,ངེས། །ཐོས་པ་མ་རིག་མུན་སེལ་སྒྲོན་མེ། །རྐུན་པོས་མི་ཁྱེར་རིན་ཆེན་གཏེར་,མཆོག །ལག་པ་བཞིན་དུ་དགེ་སྡུད་རྩ་བར༑ ༑ལེགས་པར་མཁྱེན་ནས་བརྩོན་པ་མ་
P000010_v001_01052,དོར། །མི་ཚེ་ཟད་ཟད་འབད་པ་སྐྱེད་ཀྱང༌། །ཐ་སྙད་ཚིག་མཐའ་རྫོགས་དུས་,མི་ཡོང༌། །དོན་གྱི་གནད་བཟང་གང་ཐོས་སྙིང་པོ། །རང་རྒྱུད་འདུལ་བའི་ཐབས་,སུ་བསྟེན་འཚལ། །སྙན་སྙན་ཚིག་གི་སྤྲོས་པ་མང་ཞིང༌། །མཛེས་མཛེས་ཀུན་སྤྱོད་,ཇི་ལྟར་ལེགས་རུང༌། །ནང་དུ་ཉོན་མོངས་གཉེན་པོར་མ་སོང༌། །ཆོས་དེ་,ཡང་དག་ལམ་དུ་མི་འགྲོ། །ཕྱི་ཚུལ་འཇིག་རྟེན་མགུ་བའི་རྣམ་ཐར། །མེད་ཀྱང་,རང་རྒྱུད་ཆོས་ཀྱིས་དུལ་ན། །མདོ་དོན་དེ་ཡིན་སྙིང་པོ་དེ་ཡིན། །སྲས་བཅས་,རྒྱལ་བ་དབྱིངས་ནས་དགྱེས་འོང༌། །ད་ལྟ་ངེས་འབྱུང་གསར་པ་སྐྱེས་རིང༌
P000010_v001_01053,། །ཅིས་ཀྱང་དགོས་མེད་འདྲ་ཞིག་འཆར་ཡང༌༑ ༑ཕྱིས་ནས་ཡུལ་རྐྱེན་ངན་པས་,བསྐུལ་ཚེ། །ཉོན་མོངས་རྟོག་པའི་དུག་རོ་ལྡང་སྲིད། །དེ་ཕྱིར་ད་ནས་བློ་ལྡོག་,བཞི་སོགས། །དྲི་མེད་བསམ་བྱུང་ཐོང་གཤོལ་རྣོན་པོས། །རང་རྒྱུད་ཐ་རེངས་ཡོངས་སུ་,རྨོས་ལ། །བྱམས་དང་སྙིང་རྗེའི་ཆུ་ཡིས་བརླན་མཛོད། །དལ་འབྱོར་རྟེན་མཆོག་ཡིད་བཞིན་,ནོར་བུ། །ཡུན་དུ་མི་བརྟན་རྨི་ལམ་རྒྱལ་སྲིད། །ཕྱིས་ནས་འདི་འདྲའི་རྟེན་བཟང་,རྙེད་དཀའ། །དོན་མེད་ཚེ་འདིའི་བྱ་བས་ཅི་བྱ། །མི་རྟག་འདི་ཞེས་སྟོན་པའི་,སློབ་དཔོན༑ ༑བརྒྱ་ཕྲག་ཉིན་བཞིན་མདུན་སར་རྒྱུ་ཡང༌། །ཅུང་ཟད་མི་འཇིགས་མ་
P000010_v001_01054,རུངས་སེམས་ཁྱོད༑ ༑ཀྱི་ཧུད་རྡོ་ཡི་གོང་བུར་གྱུར་ཏམ། །རྣམ་གསུམ་སྡུག་བསྔལ་ཆད་,ལས་དྲག་པོ། །སངས་དུས་མེད་པའི་སྲིད་པའི་ཁྲི་མུན། །འདི་ལས་ཐར་ཐབས་རང་,གིས་བརྩོན་མིན། །མི་འཇིགས་སྦྱིན་པོ་གཞན་ཞིག་མི་འདུག །དཀར་ནག་འབྲས་བུ་ནམ་,ཡང་མི་བསླུ། །མྱོང་ངེས་ལས་ནི་འཕགས་པས་བཟློག་དཀའ། །དེ་སླད་ཡིན་སྙམ་རློམ་,པས་མ་ཁེངས། །འཇུག་ལྡོག་ལག་ལེན་གནད་དུ་དྲིལ་མཛོད། །འཇིག་རྟེན་དཔོན་ལ་བློ་,གཏད་བཅོལ་བཅོལ། །གཏན་དུ་ལྟ་ཅི་འཕྲལ་འདིར་བསླུས་བསླུས། །རྣམ་ཀུན་མི་བསླུ་རིན་,ཆེན་རྣམ་གསུམ། །སྐྱབས་སུ་མི་བསྟེན་སྨྱོན་པའི་ཡང་ཐ། །ཡུན་རིང་དྲིན་གྱིས་བསྐྱངས་
P000010_v001_01055,པའི་མ་རྣམས། །སྡུག་བསྔལ་རྦ་ལ་འཕྱན་ཚུལ་ཨེ་གཟིགས། །འདི་ལས་སྒྲོལ་ཕྱིར་རྣམ་,མཁྱེན་གོ་འཕང༌། །དོན་དུ་གཉེར་གང་ཐེག་ཆེན་ལམ་སྲོག །ཁྲིམས་འདི་རྒྱུ་དང་,མི་རྒྱུའི་ས་བཞིན། །དཀར་ཆོས་རིགས་ཀྱི་རྟེན་གཞིར་གསུངས་པས། །རྣམ་ཀུན་དྲན་ཤེས་,བག་ཡོད་བརྟན་པོས། །སྡོམ་གསུམ་གནང་བཀག་མིག་བཞིན་བཙའ་མཛོད། །གངས་ལྗོངས་བཤད་ཀ་,བཅུ་དང་སྒྲུབ་བརྒྱུད། །ཤིང་རྟ་བརྒྱད་ཀྱི་རིང་ལུགས་མཐའ་དང༌། །དགོངས་པའི་སྐྱེལ་,སོ་ཡེ་ཀློང་རོ་གཅིག །དག་སྣང་དཀར་པོའི་བློ་མིག་སྦྱང་འཚལ། །མཁས་རྣམས་རང་,རང་གྲུབ་མཐའི་ཞལ་བཞེས། །དགག་སྒྲུབ་རིགས་པའི་འཁྲུལ་འཁོར་མང་མོད། །དགོངས་གཞི་དགོས་
P000010_v001_01056,པ་ཅི་ཡིན་ཤེས་དཀའ། །རང་ཉིད་ཆོས་སྤང་གཡང་སར་བག་བྱོས། །ཆོས་ཀུན་ངོ་,བོ་སྟོང་ཉིད་ལགས་མོད། །སྟོང་པའི་རང་མདངས་ཅིར་ཡང་མི་འགག །ཟུང་འཇུག་གོ་,བའི་གནད་གསང་ཤེས་ན། །དགག་སྒྲུབ་བློ་ཡི་གྲུབ་མཐའ་ཞིག་འགྲོ། །སྣང་སྲིད་ཆོས་,ཀུན་སེམས་ཀྱི་རང་རྩལ། །སེམས་ཉིད་བརྟགས་ན་སྐྱེ་འགག་གནས་བྲལ། །འདི་ཞེས་མི་,མཚོན་ཚིག་གིས་ཅི་བྱ། །སྤྲོས་བྲལ་གཞི་ཡི་གནས་ལུགས་མཁྱེན་མཛོད། །རང་བཞིན་འོད་,གསལ་གདོད་ནས་རྣམ་གྲོལ། །གཉུག་མའི་གཤིས་ལ་སྒྲིན་པོས་མ་བསླད། །རང་བབས་མི་,གཡོ་དགོངས་པའི་གསང་མཛོད། །བློ་བྲལ་དོན་གྱི་རྒྱལ་ས་ཟུངས་ཤིག །གང་ཤར་རང་
P000010_v001_01057,གྲོལ་སྒྱུ་མའི་སྐྱེས་བུ། །ཆགས་ཞེན་བྲལ་བར་རླུང་བཞིན་རྒྱུ་ཡང༌། །ཞི་དུལ་,ཀུན་སྤྱོད་དགེ་སྦྱོང་ངང་ཚུལ། །སྔོན་བྱོན་དམ་པའི་རྣམ་ཐར་ལགས་སོ། །འབྲས་བུའི་,རྒྱལ་པོ་སེམས་ཉིད་རིན་ཆེན། །རང་ལ་ཡོད་ཀྱིས་གཞན་ནས་མ་ཚོལ༑ ༑ཐབས་གྲོལ་,མན་ངག་ཟབ་མོའི་མཐུ་ལས། །སྐུ་བཞིའི་བྲལ་འབྲས་གཞི་ལ་མངོན་ཡོད༑ ༑མདོར་ན་,བརྒྱ་བཤད་དོན་གནད་ཚིག་གཅིག །གྲོགས་ཁྱེད་རང་སེམས་རང་ལ་དཀར་ན། །དོན་ཆུང་,འདིར་སྣང་བྱ་བས་མ་གཡེངས། །རང་མགོ་ཉི་མ་ཆོས་ཀྱིས་ཐོན་མཛོད། །བདག་ཀྱང་,ཁྱིམ་ཆུང་སྤངས་པའི་ཁྱིམ་ཆེན། །རྣམ་གཡེང་མཛད་མེད་འཆིང་རྒྱ་འདི་ལས། །རིང་མིན་
P000010_v001_01058,བྱོ་ནས་དབེན་གསུམ་དགའ་སྟོན། །ཉམས་སུ་མྱོང་བའི་གཡར་དམ་འཆའ་འོ། །དེ་སྐད་,འཕྲལ༵་དུ༵་ཉམ༵ས་ཤ༵ར་བ༵སླབ་བྱ༵། །དོན་མཐུན་གཞོན་ནུ་གསང་སྔགས་དགྱེས་སླད། །བློ་གྲོས་,རྒྱ་མཚོས་ཐོལ་བྱུང་སྨྲས་སོ། །དགེ་བས་དམ་བཅའ་མཐར་ཕྱིན་སྨོན་ནོ། །༄༅། །མཁན་པོ་,པདྨ་རསྨིའི་ཐུགས་བཞེད་སྐོང་ཕྱིར།ན་མོ་གུ་རུ། དད་གསུམ་སྙིང་གི་པདྨའི་ཟེའུ་,འབྲུར། །འབྲལ་བ་མེད་པར་རྟག་ཏུ་བཞུགས་པའི། །ཡེ་ཤེས་སྐུ་ཅན་འཁོར་ལོའི་མགོན་,དེས། །ཁྱེད་ལ་ཤིས་པའི་མེ་ཏོག་སྩོལ་ཅིག ༑ཀྱེ་ལགས་དོན་མཐུན་ཆོས་གྲོགས་ཁྱེད་,ཀྱི། །ཡང་ཡང་གསུང་ནན་རྣ་བར་སིམ་ཡང༌། །ཆོས་དང་སེམས་རྒྱུད་མ་འདྲེས་
P000010_v001_01059,བདག་འདྲས། །གཞན་བསྐུལ་འདེབས་པ་ནེ་ཙོའི་པདྨེ། །སྔོན་བྱོན་རྒྱལ་དང་དེ་སྲས་འཕགས་,པའི། །ལེགས་གསུང་མན་ངག་ཟབ་དགུའི་གདམས་བཟང༌། །ཕལ་ཆེར་དེང་སང་རྡུལ་ཁྲོད་,འདོར་ན། །བདག་ལྟས་བརྗོད་པ་སུ་ལ་ཅི་ཞིག །འོན་ཀྱང་ཁྱེད་གསུང་མི་ལྡོག་,ཙམ་དུ། །གང་དྲན་ཚིག་འཆལ་བྲག་ཆའི་རོལ་མོ། །བཅས་བཅོས་མེད་པར་དམ་དུམ་,འབུལ་ན། །ཡུད་ཙམ་སྙན་གྱི་དབང་པོ་གཏོད་ཅིག །སྔོན་བསགས་རྣམ་པར་དཀར་བའི་,ས་བོན། །ལེགས་སྨོན་དྲོད་གཤེར་བཅུད་ཀྱིས་སྨིན་པའི། །ད་རེས་དལ་འབྱོར་གསེར་གྱི་,སྙེ་མ། །ལན་གཅིག་ཐོབ་འདི་དོན་མེད་མ་བྱེད། །སྐྱེས་བུའི་ཚེ་འགྲོ་རི་གཟར་
P000010_v001_01060,རྦབ་བཞིན། །སོ་དཀར་གཞོན་པའི་སྣང་ཚུལ་ཡད་ཡུད། །བཟློག་མེད་ན་རྒ་འཆི་བའི་,སུན་མས༑ ༑མདུན་ནས་མངོན་སུམ་སྒུག་པ་ཨེ་གཟིགས། །ཚེ་གང་ཚེ་འདིའི་ཕྱོགས་སུ་,ཞེན་ཞེན༑ ༑འདོད་ལྔའི་ཡུལ་ལ་ཤི་སྦར་འཐམ་འཐམ། །འདི་བྱ་འདི་བྱེད་རྣམ་གཡེང་,ཆུ་རིས། །འཛད་མེད་ངང་དུ་མི་ཚེ་ཆུད་གསོན། །ནམ་ཞིག་འཆི་བར་ཀུན་གྱིས་,ཤེས་མོད། །རེ་ཞིག་མི་འཆི་སྙམ་པའི་བློ་ངན། །ངང་རིང་ལོང་ཡོད་འདི་ཡིས་,བསླུས་བསླུས། །ནང་ལ་བློ་གདེང་ཅི་ཡོད་སོམས་ཤིག །འཇིག་རྟེན་ཕྱི་མར་ཆོས་ཀྱིས་,ཕན་ཞེས། །ལྗོངས་འདིའི་གནག་རྫི་ཡན་ཆོད་སྒྲོགས་མོད། །ལག་ཏུ་ལོངས་པ་ཉིན་མོའི་
P000010_v001_01061,སྐར་མ། །རང་རྒྱུས་རང་ལ་ཆེ་བ་མིན་ནམ༑ ༑བསླབ་བསླབ་ཤེས་ཤེས་རྣམ་གྲངས་,མང་ཞིང༌། །བདེན་བདེན་ཡིན་ཡིན་སྣང་བ་མཐོ་ཡང༌། །མི་འདོད་རྐྱེན་ངན་,ཐོག་ཏུ་བབས་ཚེ། །རང་མཚང་ལྷུག་པར་སྟོན་པ་ཨེ་གཟིགས༑ ༑ནང་དུ་རང་རྒྱུད་,གཉེན་པོས་ཐུལ་མིན། །ཕྱི་ཚུལ་ཨོ་ཟོབ་འཇའ་ཚོན་རི་མོ། །གཞན་ངོ་འདྲིད་པའི་,མིག་སྔར་ལེགས་ཀྱང༌། །དོན་གྱི་སྙིང་པོ་ཆུ་ཤིང་སྤུན་ཟླ། །ཉེ་དུའི་ཁྲག་,གིས་མཆེ་སྡེར་བརླན་པའི། །བརྩེ་བྲལ་ལྷོ་ཕྱོགས་བདག་པོའི་ཕོ་ཉས། །སང་ཙམ་མི་,འཛིན་ངེས་པ་ཡོད་དམ། །སོས་དལ་སྡོད་འདི་ཕྱུགས་བས་བླུན་ཨང༌། །ད་ལྟ་
P000010_v001_01062,བདེ་དལ་རང་དབང་ཡོད་དུས། །དོན་ཆེན་དམ་ཆོས་སྒྲུབ་ལ་འབད་མིན། །དོན་ཆུང་,ཚེ་འདིའི་ཁོལ་པོར་རྒྱུག་རྒྱུག༑འཆི་ཁར་བྲང་ལག་འཐམ་པས་ཅི་ཕན། །ད་རེས་,རང་མགོ་རང་གིས་བཏོན་མིན། །གཞན་ནས་འདོན་གྲོགས་སུ་ཡང་མི་འབྱུང༌། །ཉེ་,དུའི་བསླུ་ཚིག་བདུད་ཀྱི་ཕོ་ཉ། །ངོ་སྲུང་མཐུན་འཇུག་ཐག་པ་ཆོད་ཐོངས། །རྒྱལ་,བའི་ཆོས་ཕུང་བརྒྱད་ཁྲི་བཞི་སྟོང༌། །གདུལ་བྱའི་ཁམས་བསྟུན་མི་ཟབ་མེད་,ཀྱང༌། །རང་རང་གང་མོས་སྔོན་གྱི་ལས་སྐལ། །ཀུན་ལ་དག་སྣང་བློ་མིག་,སྐྱེད་ཅིག །ཁམས་གསུམ་སེམས་ཅན་ཕ་མའི་རང་བཞིན། །འདི་ལ་དགྲ་གཉེན་ལྟ་བ་
P000010_v001_01063,རང་མཚང༌། །ཀུན་ལ་ཚད་མེད་རྣམ་བཞི་བསྒོམས་ནས། །འགྲོ་སྒྲོལ་གོ་ཆ་སྲོག་,ལས་གཅེས་མཛོད། །རྒྱལ་བའི་བསྟན་པ་ལུང་དང་རྟོགས་པ། །དེ་འཛིན་བྱེད་པ་བཤད་,དང་སྒྲུབ་པ༑ ༑ཚུལ་གནས་ཐོས་བསམ་སྒོམ་པའི་བྱ་བར། །ངོམས་མེད་བརྩོན་འདི་དོན་,གྱི་སྙིང་པོ། །བཙན་ས་ཟིན་ནས་ཡུལ་རྐྱེན་གྲོགས་མོད། །དང་པོའི་ལས་ཅན་དེ་,ལྟ་མ་ཡིན། །ཡུལ་དང་དུག་མཚུངས་ཉེས་ན་དུག་བླ། །དུག་ཅན་ཡུལ་ལས་རྒྱང་,རིང་བྱོལ་མཛོད། །དབེན་པའི་གནས་ནི་རྒྱལ་བས་ལེགས་བསྔགས། །རྩོད་དང་རྣམ་གཡེང་ངང་,གིས་ཞི་ཞིང༌། །ངེས་འབྱུང་སྐྱོ་ཤས་བག་ཡོད་དགེ་སྦྱོར། །ངང་གིས་འཕེལ་འགྱུར་
P000010_v001_01064,དམ་པས་སྨོན་གནས། །ཡོན་ཏན་རྒྱ་ཆེན་བསྔགས་པ་མི་ཟད། །རྒྱས་པར་ཟླ་བ་,སྒྲོན་མེའི་མདོ་དང༌། །སྤྱོད་འཇུག་ལ་སོགས་སྔོན་བྱོན་དམ་པའི། །གཞུང་ལ་རྟོགས་,ཏེ་སྤྲོ་བ་སྐྱེད་མཛོད། །སྔོན་བྱོན་མཁས་གྲུབ་སྐྱེ་བོ་དུ་མས༑ ༑དབེན་པའི་གནས་,སུ་བདུད་རྩི་བཞེས་པའི། །ངོ་མཚར་གཏམ་གྱི་གླིང་བུ་སྙན་པོ། །སྐལ་བཟང་རྣ་,བའི་བཅུད་དུ་སྨིན་གཟིགས། །འོན་ཀྱང་དེ་དག་ནང་གི་རྣལ་འབྱོར། །བརྩོན་པ་དྲག་,པོས་ཐུགས་རྒྱུད་གྲོལ་ལས། །ལུང་སྟོང་བས་མཐའ་གཅིག་པུས་མ་ཡིན། །སོས་གསོད་ལྐོག་,ཉལ་རང་མགོ་མ་བསྐོར། །ངེས་འབྱུང་བྱམས་དང་སྙིང་རྗེས་གཞི་བཟུང༌། །ཐབས་ཤེས་
P000010_v001_01065,ཟུང་འབྲེལ་རིམ་གཉིས་ལམ་ལ། །གཡེལ་བ་མེད་པར་རྟག་ཏུ་བསྒྲུབས་ན། །གྲུབ་མཐས་,མི་བསླུ་སུག་རྩེར་ལོས་སོན། །དེ་སྐད་བསླབ་གསུམ་ལྡན་པའི་མཁ༵ན་པོ༵། །པ༵དྨ༵་ར༵སྨི༵འི་,ཐུག༵ས་བཞེད༵་སྐོ༵ང་ཕྱིར༵། །མདོ་མེད་ཉལ་དགའ་པདྨ་བི་ཛས། །གང་དྲན་སྨྲས་འདི་དོན་,ལྡན་སྨོན་ནོ། །༄༅། །ཤར་རྒྱལ་མོ་རོང་པ་རྒྱ་མཚོ་ལགས་ཀྱི་ངོར།ཨོཾ་སྭསྟི། འཆི་མེད་,ཞི་བའི་གནས་ཐོབ་པའི། །སྐྱོབ་པ་མཆོག་ལ་ཕྱག་བྱས་ནས། །དད་པ་ཅན་གྱི་,མཆིད་ལན་དུ། །ཉུང་གསལ་གཏམ་འདི་སྒྲོགས་ཀྱིས་གསོན། །སྐྱོབ་པ་མཆོག་དེས་བདུད་རྩིའི་,སྒོ། །ཐོག་མ་ཉིད་དུ་དབྱེ་བ་ཡང༌། །འདུས་བྱས་མི་རྟག་ཉིད་དུ་གསུང༌
P000010_v001_01066,། །འདི་ལ་ཐེ་ཚོམ་མི་ཟའོ། །གང་ལ་སྐྱེ་བ་ཡོད་དེ་ནི། །མཐར་གྱིས་ངེས་,པར་འཆི་འགྱུར་ཕྱིར། །རྟག་འཛིན་བདུད་དབང་མི་གཏོང་བར། །སྙིང་ནས་ཆོས་ལ་བརྩོན་,པར་རིགས། །ཚེ་ནི་རྟག་ཏུ་འཛད་འགྱུར་ཞིང༌། །སྣོན་པ་གུད་ནས་འོང་མིན་,ལ། །གློ་བུར་འཚེ་བ་ཆེས་མང་ཕྱིར། །རྒྱུན་རིང་སྡོད་མཐུ་ཡོད་མ་ཡིན། །སང་ཙམ་,འཆི་འམ་སུས་ཤེས་ཀྱི། །དེ་རིང་ཉིད་དུ་བརྩོན་ཏེ་སྒྲུབ། །འཆི་བདག་སྡེ་ཆེན་,དེ་དང་ནི། ཁྱོད་ཉིད་བཤེས་པ་མིན་ཞེས་གསུངས། །དེས་ན་ཡུན་རིང་སྡོད་པའི་,བློ། །དོར་ནས་རྟག་ཏུ་དགེ་ལ་བརྩོན། །དེ་ཡིས་ཁྱེད་ལ་གོད་མེད་ཅིང༌༑ ༑དོན་
P000010_v001_01067,ཆེན་དག་ཀྱང་འགྲུབ་པར་འགྱུར། །ཐུབ་པས་རྗེས་ནང་ཁྱུ་མཆོག་དང༌། །མེ་ཏོག་,ནང་ནས་པད་མ་དཀར། །འདུ་ཤེས་ནང་ནས་མི་རྟག་པ། །རྗེས་སུ་དྲན་པ་,མཆོག་ཡིན་གསུངས༑ ༑དེ་སླད་སྔོན་གྱི་དམ་པ་རྣམས། །དོན་འདི་དགོངས་ནས་དབེན་པར་,གཤེགས། །ཡུན་རིང་བརྩོན་པའི་དཔུང་བསྐྱེད་པས། །དོན་གཉིས་ཡོན་གྱིས་འབྱོར་གྱུར་ཏེ། །དབང་ཕྱུག་,མི་ལ་རས་པས་ཀྱང༌། །འཆི་བས་འཇིགས་ནས་རི་ལ་ཕྱིན། །ནམ་འཆི་ཆ་,མེད་སྒོམ་སྒོམ་ནས། །འཆི་མེད་གཉུག་མའི་བཙན་ས་ཟིན། །འཆི་བའི་འཇིགས་པ་བོར་,ཞེས་གསུངས། །དེང་སང་རང་རེ་ཆོས་གཟུགས་རྣམས། །འཆི་བ་སྐད་ཅིག་མ་བསམ་རྒྱུས། །ཅི་
P000010_v001_01068,བྱེད་ཚེ་འདིའི་ལག་ཆར་སོང༌། །ཕྱི་མར་ཕན་པའི་ལམ་རྒྱགས་མེད། །འཆི་ཁར་,བྲང་ལག་འཐབ་ཀྱང་འཕྱིས། །འདི་ལས་བསླུས་པ་གཞན་ཡོད་མིན། །དེ་ཕྱིར་སྙིང་ལ་,རི་མོ་བྲིས། །དོན་ཆེན་དགེ་ལ་སྦྱོར་མཛོད་དང༌། །ཁྱེད་ལ་བདེ་ལེགས་འབྱུང་,བར་འགྱུར། །རྒྱལ་བའི་ཆོས་ཚུལ་བསམ་མི་ཁྱབ། །མཐའ་དག་སུས་ཀྱང་ཤེས་མི་ནུས། །གང་,ཤེས་རང་གི་རྒྱུད་སྦྱར་ན། །དེ་ཡིས་དགོས་པ་གྲུབ་པ་ཡིན། །ཤི་གསོན་ལེགས་,ཉེས་ཅི་བྱུང་ཡང༌། །བློ་གཏད་དཀོན་མཆོག་གསུམ་ལ་ཞུས། །འདི་ཡིས་ནམ་ཡང་,བསླུ་མི་སྲིད། །དགོས་པའི་དུས་སུ་སྐྱོབ་པར་ངེས། །འགྲོ་ཀུན་ཕ་མར་ཤེས་པའི་
P000010_v001_01069,བློས། །བྱམས་དང་སྙིང་རྗེའི་དཔུང་བསྐྱེད་ནས། །དེ་ཀུན་སྲིད་ལས་སྒྲོལ་བའི་ཕྱིར༑ ༑རྫོགས་བྱང་,གོ་འཕང་དོན་གཉེར་བའི། །བློ་ནི་སྨོན་པ་སེམས་བསྐྱེད་ཡིན། །སྲོག་གི་ཕྱིར་ཡང་,མི་གཏོང་གལ། །ཀུན་སློང་མཆོག་དེའི་རྩིས་ཟིན་ཅིང༌། །བྱང་ཆུབ་ཆེན་པོར་ཡོངས་,བསྔོས་པའི། །དགེ་ཚོགས་མི་འཛད་གོང་དུ་འཕེལ། །ངེས་པར་རྣམ་མཁྱེན་རྒྱུ་རུ་འགྲོ༑ ༑དེར་,ཡང་མངོན་ཞེན་སྤང་བ་གཅེས། །ཚུལ་འདི་ཐུགས་ལ་ལེགས་བཅངས་ནས། །ཅི་བྱེད་དགེ་,བའི་ལམ་ལ་དྲིལ། །བསླབ་བྱ་ཐམས་ཅད་འདི་ལ་འདུ། །ཐེག་ཆེན་ལམ་གྱི་མདོ་,འགག་ཡིན། །ཐུགས་ལ་ཆོངས་ཤིག་དགེ་བའི་གྲོགས། ལག་ཏུ་ལོངས་ཤིག་དད་པ་ཅན། །ཚེ་
P000010_v001_01070,ཆོས་མཐར་ཕྱིན་སྨོན་ལམ་ཞུ། །དགེ་བས་རྣམ་མཁྱེན་ཐོབ་གྱུར་ཅིག །ཅེས་པའང་ཤར༵་,རྒྱལ༵་མོ༵་རོ༵ང་པ༵་རྒྱ༵་མཚོ༵་ལགས་ནས་ནམ་འཆི་དང་དེའི་ཚེ་གང་,གིས་ཕན་ཞེས་ནན་ཆེར་དྲིས་པའི་ངོར་ཞེ་ཆེན་པ་དགེ་སྦྱོང་རྒན་,པོ་འགྱུར་མེད་པདྨ་བསྟན་འཛིན་གྱིས་ངེས་པར་འབྱུང་བའི་བློས་བྲིས་ཤིང་,མཚམས་མལ་ནས་ཕུལ་བ་དོན་དང་ལྡན་པར་གྱུར་ཅིག༄༅། །ཕན་པའི་སེམས་ཀྱིས་,མདོ་ཙམ་བརྗོད་པ།བླ་མའི་ཞབས་ཀྱི་པདྨོར་ཕྱག་བྱས་ནས། །རིང་མོའི་ལམ་ནས་,ནན་གྱིས་བསྐུལ་བའི་ངོར། །ཕ༵ན་པ༵འི་སེམ༵ས་ཀྱིས༵་མ༵དོ་ཙ༵མ་བ༵རྗོད་པ༵་འདི། །ཐུགས་ལ་
P000010_v001_01071,ཆོངས་དང་འཕྲལ་ཡུན་དགེ་བར་འགྱུར། །སྲིད་པ་མི་བརྟན་གཡོ་བའི་རྦ་རླབས་,རྩེར། །བདེ་སྡུག་འགྱུར་བ་སྔ་མ་དེ་ཙམ་ལགས། །ད་ནི་དལ་རྟེན་གྲུ་བོ་,མ་ཞིག་གོང༌། །སྙིང་ནས་བརྩོན་པས་འཆི་ཆོས་སྒྲུབ་ན་ལེགས། །ད་ལྟའི་བདེ་,སྡུག་སྔོན་བསགས་འབྲས་བུ་སྟེ། །ཕྱི་མ་ཅིར་འགྱུར་ད་ལྟའི་ལས་ཀྱིས་བྱེད། །ལས་,ལས་མཐུ་ཆེ་སྲིད་པ་གསུམ་ན་མེད། །དེ་ཕྱིར་འཇུག་ལྡོག་ལག་ལེན་འཛོལ་,མེད་མཛོད། །ཚེ་འདི་མི་རྟག་ཡུད་ཙམ་རེས་ཀྱང་འཛད། །འཆི་བ་མི་སྡོད་ཚུར་,ཚུར་གློ་བུར་འོངས། །མཛའ་བཤེས་མི་རྟག་སྟོན་ཀའི་སྤྲིན་ལྟར་གཡོ། །གང་ལའང་སྙིང་
P000010_v001_01072,པོ་མེད་དོ་ཞེན་མ་ཆེ། །བཟློག་མེད་འཆི་བདག་ཕོ་ཉས་ཟིན་པའི་ཚེ། །རིགས་,གཟུགས་འབྱོར་བས་མ་ཡིན་དཔུང་གིས་མིན། །བསོད་ནམས་ལས་གཞན་གྲོགས་བགྱིར་འགའ་,མ་མཆིས། །དེས་ན་ད་ནས་བརྩོན་པའི་དཔུང་བསྐྱེད་འཚལ། །སྔར་བསགས་སྡིག་ལ་འགྱོད་,པས་བཤགས་སྡོམ་དང༌། །གཉེན་པོ་དགེ་བའི་ལས་ལ་བརྩོན་མཁས་ན། །སྤྲིན་བྲལ་,ཟླ་བ་བཞིན་དུ་རྣམ་མཛེས་ཏེ། །དགའ་བོ་སོར་ཕྲེང་ལ་སོགས་དཔེ་ཡིས་,བསྟན། །གཞན་དུ་སྡིག་པའི་རྣམ་སྨིན་རབ་ཏུ་ཚ། །ངན་འགྲོ་འཁོར་བའི་སྡུག་བསྔལ་,བཟོད་གླགས་བརླགམེད། །མྱོང་འགྱུར་ཐམས་ཅད་རང་གི་ཐོག་ཏུ་འབབ། །འདི་ལ་གཞན་གྱི་
P000010_v001_01073,གྲོགས་བགྱིར་ཡོད་མ་ཡིན། །དེས་ན་ད་ནི་སྙིང་ལ་རུས་པ་བསྐྱེད། །ཕོ་མོ་,མདོ་དོན་ཆེ་ཆུང་ད་རེས་ཡིན། །ནམ་བཞག་གཏན་གྱི་འདུན་མ་མ་འགྲུབ་,ན། །འདི་ལས་བསླུས་པ་མེད་དོ་དཔྱོད་ལྡན་རྣམས། །དགྲ་འདུལ་གཉེན་སྐྱོང་ཚོང་དང་,སོ་ནམ་སོགས། །འཁྲུལ་བའི་བྱ་བ་སྔ་མ་དེ་ཙམ་ལགས། །དོན་འབྲས་སྙིང་པོ་,ཅི་འདུག་སེམས་ལ་བསྐོར། །ད་ནི་འཆི་ཆོས་སྙིང་ནས་སྒྲུབ་པར་འཐད། །མ་བསམ་,མ་བསམ་གཞན་གནོད་ལས་མ་བསམ། །མ་བྱེད་མ་བྱེད་སྡིག་པའི་ལས་མ་,བྱེད། །མ་ཡེངས་མ་ཡེངས་འཆི་བ་སྙིང་ནས་སོམས། །སྒྲུབས་ཤིག་སྒྲུབས་ཤིག་དམ་པའི་
P000010_v001_01074,ཆོས་སྒྲུབས་ཤིག །ཚེ་འདི་ཡུན་ཐུང་ལོ་ཟླ་འགའ་རེ་ཡིན། །འཇིག་རྟེན་ཕྱི་མ་,འདི་ཞེས་ཚད་བཟུང་བྲལ། །ཡར་འགྲོ་མར་འགྲོའི་ས་མཚམས་ད་རེས་ཡིན། །ལམ་སྟོན་,བླ་མ་ཚོལ་ཅིག་དད་ལྡན་རྣམས། །སྲིད་པའི་འཇིགས་ལས་སྐྱོབ་ནུས་དཀོན་མཆོག་,གསུམ། །སྐྱབས་དེས་ནམ་ཡང་བསླུ་བ་མི་སྲིད་པས། །ཡིད་ཆེས་དད་པས་སྐྱབས་སུ་,འགྲོ་བ་དང༌། །བསླབ་བྱའི་ཚོགས་ལ་ཚུལ་བཞིན་སློབ་པར་མཛོད༑ ༑བསྙེན་གནས་ལ་,སོགས་བྱ་སླ་དོན་ཆེ་བས། །དུས་དང་གཏན་ཁྲིམས་མ་ཉམས་བསྲུང་མཁས་ན། །མངོན་,མཐོའི་གྲོང་ཁྱེར་བགྲོད་ལ་ཐག་མི་རིང༌། །དཀར་ཆོས་ཡོན་ཏན་ཀུན་གྱི་
P000010_v001_01075,གཞི་རྟེན་ཉིད། །དེ་ཡང་ངེས་འབྱུང་བསམ་པས་མ་ཟིན་ན། །སྲིད་པ་འདི་ལས་,མངོན་པར་འདའ་མི་ནུས། །དེ་སླད་ཡང་སྲིད་མེད་པའི་ཚུལ་ཁྲིམས་མཆོག །ངེས་ལེགས་,ཐར་པ་སྒྲུབ་ལ་མེད་ཐབས་མེད། །ཁྱད་པར་བྱང་ཆུབ་སེམས་ཀྱིས་མ་ཟིན་,ན། །ལུས་ངག་དགེ་སྦྱོར་ཇི་ལྟར་བརྩོན་ན་ཡང༌། །རྣམ་མཁྱེན་སངས་རྒྱས་ཐོབ་,པའི་རྒྱུར་མི་འགྱུར། །དེ་ཕྱིར་སྦྱོར་བ་སེམས་བསྐྱེད་མ་ཉམས་གལ། །དངོས་གཞི་ཆོས་,ཀུན་སྒྱུ་མའི་བཀོད་པ་སྟེ། །དོན་ལ་མེད་བཞིན་ཀུན་རྫོབ་ཅིར་ཡང་སྣང༌,། །དེས་ན་རྒྱུ་འབྲས་ཡིད་ཆེས་ལྟ་ལྡན་པས། །མངོན་ཞེན་མེད་པར་ཅི་ནུས་
P000010_v001_01076,ཚོགས་གསོག་རེམས། །རྗེས་ལ་དེས་མཚོན་དུས་གསུམ་བྱས་བསགས་ཀུན། །རྣམ་མཁྱེན་རྫོགས་པའི་,སངས་རྒྱས་སར་བསྔོ་ཞིང༌། །མཁའ་ཁྱབ་འགྲོ་བ་སྒྲོལ་བའི་ཁུར་ཁྱེར་བློ། །བློ་,ཆེན་འཕགས་པའི་རྗེས་སུ་སློབ་པ་གལ། །དེ་ལྟར་དམ་པ་གསུམ་གྱིས་རྩིས་,ཟིན་ན༑ ༑དགེ་རྩ་ཆུང་ཡང་འབྲས་བུ་རྒྱ་ཆེ་སྟེ། །རྣམ་མཁྱེན་རྒྱུར་འགྱུར་ནམ་,ཡང་ཆུད་མི་འཛའ། །འབྱུང་ཁུངས་བཟང་པོར་ཐེབས་པའི་ས་བོན་བཞིན། །དེས་ན་ཐེག་,ཆེན་བསམ་སྦྱོར་མ་ཉམས་ངང༌༑ ༑མཆོད་སྦྱིན་ཚོགས་གསོག་ཕྱག་བསྐོར་བཟླས་བརྗོད་,སོགས། །རང་བློས་གང་ལྕོག་དགེ་བའི་ལམ་ལ་དྲིལ། །འཆི་ཁར་འགྱོད་མེད་ཚགས་སུ་
P000010_v001_01077,ཚུད་མཛོད་ཀྱེ། །དེ་སྐད་དགེ་སྦྱོང་རྒན་པོས་བསྐུལ་བའི་ངག །ཉུང་ངུ་འདི་ཡང་,ཆུ་དང་ལན་ཚྭ་བཞིན། ཁྱེད་བློ་རྣམ་དཔྱོད་བུམ་པར་གནས་བཅས་ནས། །དགེ་བློ་,ཡར་ངོའི་ཟླ་ལྟར་འཕེལ་གྱུར་ཅིག །ཅེས་པའང་དད་དམ་རྨད་བྱུང་སྲས་པོ་,སྟོབས་ལྡན་ངོར་རྒན་པོ་བི་ཛ་ཡིས་གང་དྲན་བརྗོད་པ་དགེ།༄༅། །འབུམ་ཤུལ་,དཔོན་གཏེར་བདག་མགོན་པོ་སོགས་ཀྱི་གསུང་ནན་ལྕི་བའི་མཆིད་ལན་དུ།ཨོཾ་,སྭསྟི། མི་འཇིགས་བཞི་བརྙེས་བདེན་གསུང་སེང་གེའི་སྒྲས། །ལྷར་བཅས་སྐྱེ་དགུའི་རེ་བ་,སྐོང་མཛད་པའི། །ཐུབ་ཆེན་འགྲོ་བའི་བླ་མ་ཤཱཀྱའི་སྲས། །ཆོས་དང་དགེ་འདུན་བཅས་
P000010_v001_01078,ལ་གུས་པས་འདུད། །ཀྱེ་ལགས་བདག་ནི་བ་གླང་གསེར་རྒྱན་ཅན། །སྙིགས་དུས་སོ་,སྐྱེ་ལས་ཀྱང་ཡང་སྐྱེ་སྟེ། །ཀུན་དཀྲིས་འཆིང་བ་དམ་པོས་བཅིངས་དྲགས་པས། །ལྐོག་,གྱུར་ལྟ་ཅི་འཕྲལ་གྱི་བྱ་སྤྱོད་ཙམ། །ལེགས་ཉེས་འབྱེད་པའི་བློ་མཐུ་ཡོད་,མ་ཡིན། །ཡོངས་འཛིན་དམ་པའི་ཞལ་ལུང་བདུད་རྩིའི་བཅུད། །བཏུང་བས་ལས་འབྲས་ཚུལ་,ལ་ཅུང་གུས་པས༑ ༑མི་ཆོས་བླ་མའི་རྫུན་གྱི་འཁོར་ལོ་ཡི། །གཞན་མགོ་བསྐོར་,བའི་སྙིང་ཁམས་དག་ཀྱང་མེད། །དེ་སླད་ལུགས་ཟུང་མཁྱེན་དཔྱོད་མངའ་ཁྱོད་ཀྱིས། །གསུང་,ནན་ལྕི་ཡང་བདག་གིས་ཅི་བྱར་ཡོད། །འོན་ཀྱང་རྣམ་ཀུན་མི་བསླུ་རྒྱལ་
P000010_v001_01079,གསུང་མཛོད། །ལས་འབྲས་ཚུལ་ལ་ཡིད་ཆེས་བསྐྱེད་ན་ལེགས། །གནའ་ཞིག་དགེ་བཅུའི་རྐང་,པ་རྫོགས་པའི་ཚེ། །རྫོགས་ལྡན་དུས་ཞེས་དཀར་ཕྱོགས་དབུ་འཕང་མཐོ། །ཚེ་ལོ་དཔག་,མེད་བདེ་སྐྱིད་ལྷ་ལ་འགྲན། །བཟང་པོའི་དུས་ཞེས་ཀུན་གྱིས་བསྔགས་པར་བྱེད། །ད་,དུས་མི་དགེ་འཕེལ་ཞིང་དགེ་བཅུ་འགྲིབས། །དེ་ཡི་སྟོབས་ཀྱིས་སྣོད་བཅུད་དཔལ་,འབྱོར་ཉམས། །ཚེ་ཐུང་ནད་མང་སྙིགས་ལྔའི་མཐའ་ལ་ཐུག༑དུས་ངན་ཟེར་ཡང་སྤྱོད་,ངན་འབྲས་བུ་ལགས། །སྔོན་ཚེ་ཐུབ་ཆེན་ཞི་བའི་ལག་པ་རུ༑ ༑འཁྲུངས་ཚེ་དགེ་,བཅུའི་ཁྲིམས་ཀྱི་ཉི་གཞོན་གྱིས། །རྩོད་ལྡན་དྲུག་ཅུའི་གྲང་རེག་བསལ་བའི་ཚུལ། །ལེགས་
P000010_v001_01080,པར་སོམས་ལ་བསོད་ནམས་དཔུང་བསྐྱེད་འཚལ། །ད་ལྟའི་བདེ་སྡུག་སྔོན་ལས་འབྲས་,བུ་སྟེ། །ཕྱི་མ་ཅི་འགྱུར་ད་ལྟའི་ལས་ལ་རག །འོན་ཀྱང་རྒྱུ་རྐྱེན་རྟེན་,འབྲེལ་ཚོགས་པ་ན། །ཚེ་འདིར་བསགས་པའང་ཚེ་འདིར་སྨིན་པར་ངེས། །སྐྱིད་པ་བྱུང་,ན་དཀོན་མཆོག་བླ་མའི་དྲིན། །སྡུག་ན་སྔོན་བསགས་ལས་སུ་ཤེས་པ་ཡིས། །མགུ་,འཁང་སྤོངས་ལ་བསགས་སྦྱང་གཉེན་པོའི་དཔུང༌། །སྐྱེད་བྱེད་མི་ལ་དཔལ་མགོན་,ཉེ་བར་གནས། །དུད་འགྲོ་ཡིན་ཀྱང་སྲོག་ནི་གཅེས་ཤིང་ཕངས། །ཚོར་བ་སྡུག་བསྔལ་,འདོད་མཁན་སུ་ཡང་མེད། །རྣམ་ཀུན་རང་གི་ལུས་ལ་དཔེ་ལོངས་ལ། །སྲོག་གཅོད་
P000010_v001_01081,སྤོངས་ཤིང་སྲོག་བསླུ་ཅི་ནུས་མཛོད། །དེ་ཡིས་ཚེ་རིང་བདེ་བ་ཐོབ་པར་,འགྱུར། །མཁའ་མཉམ་འགྲོ་ཀུན་ཕ་མའི་རང་བཞིན་ལ། །ཉེ་འཁོན་མེད་པར་བྱམས་པའི་,སེམས་བསྐྱེད་དེ། །བརྡེག་བརྡུང་སྤངས་ཤིང་གསོས་སྨན་སྦྱིན་ལ་སོགས། །རྟག་ཏུ་སྙིང་བརྩེ་,ཕན་པ་ཅི་ནུས་སྒྲུབས། །དེ་ཡིས་ནད་མེད་བདེ་བའི་ལང་ཚོ་ཐོབ། །ལོངས་སྤྱོད་,སྦྲང་བུའི་རྩི་འདྲ་གཞན་གྱིས་སྤྱོད། །ཡོད་ཀྱང་ཆོག་ཤེས་མི་སྐྱེ་རྩོད་པ་,འཕེལ། །སྙིང་པོ་མེད་ལ་སྙིང་པོ་ལེན་པའི་བློས། །མ་བྱིན་ལེན་སྤོངས་མཆོད་སྦྱིན་,ཕྱོགས་མེད་ཐོངས། །དེ་ཡིས་ཡོ་བྱད་མི་ཟད་འཕེལ་བར་འགྱུར། །དམ་པ་བསྟེན་དང་
P000010_v001_01082,མཆོད་གནས་གོང་མ་བཀུར། །བསྟན་བཅོས་ཉན་ཞིང་རང་ཆེ་ཁེངས་དྲེགས་སྐྱུངས། །དམན་ལ་,བྱམས་ཤིང་ལས་འབྲས་དཔང་པོར་བཟུང༌། །མ་བརྟགས་ལས་དང་གཡོན་ཅན་འཁོར་,སྤངས་ན། །དེ་ཡིས་གྲགས་པ་མི་ཉམས་རྣམ་པར་འཕེལ། །སྲིད་པའི་ཕུན་ཚོགས་མི་,བརྟན་འཇའ་ཚོན་འདྲ། །ཡིད་བརྟན་ཕེར་བ་སུ་ཡང་ཡོད་མ་ཡིན། །མི་བསླུ་ངེས་,པ་དཀོན་མཆོག་གསུམ་ཁོ་ན། །དེ་སླད་དེ་ལ་ཡིད་ཆེས་བློ་གཏད་ཞུས། །གངས་,ལྗོངས་བླ་མའི་སྐལ་བ་པདྨ་འབྱུང༌། །རྣམ་ཐར་བཀའ་དྲིན་འགྲན་བྲལ་བསམ་,མི་ཁྱབ། །སྙིགས་མའི་རྒུད་པ་སྐྱོབ་ན་འདི་ཡིས་སྐྱོབ། །བློ་གཏད་ནུས་ན་ཅི་
P000010_v001_01083,བསམ་འགྲུབ་པར་ངེས། །བོད་ཀྱི་ལྷ་སྐལ་འཕགས་མཆོག་སྤྱན་རས་གཟིགས༑ ༑གཟུངས་སྔགས་གཅིག་,ཆོག་ཡི་གེ་དྲུག་མ་སྟེ། །རིགས་དྲུག་གཡང་ས་གཅོད་ན་འདི་ཡིས་ཆོད། །བྱ་,སླ་དོན་ཆེན་འདི་ལས་ཟབ་པ་སུ། །རྒྱལ་ཀུན་ཕྲིན་ལས་རང་གཟུགས་ཏཱ་,རེ་མ། །དྲན་པ་ཙམ་གྱིས་འཇིགས་བརྒྱད་སྐྱོབ་པར་བྱེད། །འཕྲལ་རྐྱེན་བསལ་ན་འདི་,ཡིས་མི་སེལ་ཅི། །དེ་ཕྱིར་དེ་ལ་དད་པའི་དཔུང་བསྐྱེད་འཚལ། །དད་པ་ཅན་,ལ་ལེགས་དགུའི་དཔལ་ཡོན་འདུ། །ལོག་ལྟ་ཅན་ནི་གང་གིས་སྐྱོབ་མི་ནུས། །དེ་,བས་ཆོས་དང་གང་ཟག་སུ་ལ་ཡང༌། །མི་སྨོད་དག་སྣང་དཀར་པོའི་
P000010_v001_01084,སྒོ་དབྱེ་འཚལ། །གདོན་བགེགས་སྔོན་གྱི་ལན་ཆགས་གཉེར་བ་ལ། །སྡང་ཞུགས་སྤོངས་ལ་,ཕ་མར་ཤེས་པའི་བློས། །སྙིང་རྗེའི་སེམས་ཀྱིས་དགེ་ཚོགས་ཁོ་ལ་བསྔོས། །བྱམས་པའི་,གོ་ཆ་སྲུང་བ་ཀུན་གྱི་མཆོག །གནའ་སྲོལ་ངན་པ་སྡིག་དང་འདྲེས་པའི་,ལས། །གང་མཆིས་ཐབས་ཀྱིས་དེ་དག་རྒྱུན་བསྣུབས་ལ། །རྣམ་དཀར་དགེ་བཅུའི་ཁྲིམས་སྲོལ་,སྔར་མེད་རྒྱུན། །གསར་དུ་འཛུགས་པའི་ཆོ་ག་མི་སློད་འཚལ། །བྱམས་སོགས་ཚངས་གནས་,བཞི་ལ་བློ་སྦྱོངས་ཤིང༌། །དུས་དང་དུས་སུ་ཡན་ལག་བརྒྱད་ཁྲིམས་སྲུངས། །ཞིང་,མཆོག་བགྲོད་པའི་རྒྱུ་བཞིར་རྟག་ཏུ་བརྩོན། །གཞན་ཡང་དེ་དག་རྣམས་ལ་བསྐུལ་
P000010_v001_01085,བར་རིགས། །བསོད་ནམས་བྱ་བའི་དངོས་པོ་གང་ལ་ཡང༌། །སྦྱོར་རྗེས་ཀུན་ཏུ་,སྡིག་དང་མ་འདྲེས་ཤིང༌། །སེམས་བསྐྱེད་བསྔོ་བ་བཟང་པོའི་རྩིས་ཟིན་ན། །བྱས་,པ་དོན་ལྡན་ལགས་པ་མཁྱེན་པར་མཛོད། །མདོར་ན་གཡོ་སྒྱུ་མེད་པའི་ལྷག་,བསམ་གྱིས། །དངོས་བརྒྱུད་ཀུན་ནས་བསྟན་འགྲོར་གང་ཕན་བྱོས། །རྒྱལ་བ་མཉེས་པའི་ཐབས་,ཀྱང་དེ་ཡིན་ཏེ༑ ༑རང་གཞན་དོན་གཉིས་སྒྲུབ་པའང་དེ་ཁོ་ན། །ཟབ་ཟབ་ལྟ་,སྒོམ་མཐོན་པོའི་ཆོས་སྐད་དང༌༑ ༑སྙན་སྙན་ཚིག་རྒྱན་མཛེས་མའི་འཇོ་སྒེག་,ཀྱང༌། །ཇི་ཙམ་ཐུགས་དང་འཚམ་པ་མ་ངེས་ནས། །ཉུང་གསལ་གྲོང་ཚིག་ཕྲེང་
P000010_v001_01086,བར་སྤེལ་འདིའོ། །དེ་སྐད་སྙིང་ནས་ཕན་པར་འདོམས་པའི་གཏམ། །ཉུང་ཟད་འདི་ཡང་,ཁྱོད་ཐུགས་ལ་སྨིན་ནས། ཕུན་ཚོགས་སྡེ་བཞིའི་ལང་ཚོ་དར་བ་ཡིས། །རྫོགས་ལྡན་,གསར་དུ་འཆར་བའི་བཀྲ་ཤིས་ཤོག །ཅེས་པའང་ལུགས་ཟུང་མཁྱེན་པའི་སྤྱན་རས་,རྣམ་པར་ཡངས་པ་འབུམ་ཤུལ༵་དཔོ༵ན་གཏེ༵ར་བད༵ག་མགོ༵ན་པོ༵་སོ༵གས་ནས་མོ་,རྨིས་མངོན་ཤེས་གསལ་པོ་སྨྲ་རུ་ཡོད་དགོས་ཚུལ་གྱི་གསུང༵་ན༵ན་ལྕི༵་,བ༵འི་མ༵ཆིད་ལ༵ན་དུ༵་ཤཱཀྱའི་སྲས་ཀྱི་རྗེས་འཇུག་གི་རྟགས་ཙམ་འཆང་བ་,སྙོམ་ལས་པ་འགྱུར་མེད་པདྨ་རྣམ་རྒྱལ་གྱིས་བྲིས་པ་དོན་དང་ལྡན་
P000010_v001_01087,པར་གྱུར་ཅིག༄༅། །ཕན་པར་འདོམས་པའི་བསླབ་ཕྲེང༌།སྙིང་རྗེའི་དབང་ཕྱུག་འཕགས་པ་,སྤྱན་རས་གཟིགས། །མུ་མེད་འགྲོ་བའི་སྐྱབས་མགོན་པདྨ་འབྱུང༌། །བདག་སྙིང་པདྨའི་ཟེའུ་,འབྲུར་རྟག་བཞུགས་ནས། །དད་ལྡན་བློ་སྣ་ཆོས་ལ་བསྒྱུར་དུ་གསོལ། །ཀ་ཡེ་སྔོན་,བསགས་བཟང་པོའི་འབྲས་བུ་མཆོག །ད་རེས་དལ་འབྱོར་ལན་གཅིག་ཐོབ་པ་འདི། །དེད་,དཔོན་གསེར་གླིང་ཕྱིན་པའི་དོ་ཟླ་མིན། །མདོ་མེད་སྟོང་ལོག་མ་བྱེད་ཨ་,ནེ་མ། །ཚེ་ནི་དགོང་ཀའི་ཉི་བཞིན་ཕར་ཕར་འགྲོ། །འཆི་བདག་གྲིབ་སོ་བཞིན་,དུ་ཚུར་ཚུར་འོང༌། །སང་ཙམ་སྡོད་པའི་བློ་གདེང་ཡོད་མ་ཡིན། །ཆོས་ལ་
P000010_v001_01088,ཕྱི་བཤོལ་མ་བྱེད་ཨ་ནེ་མ། །ད་ལྟའི་བདེ་སྡུག་སྔོན་བསགས་ལས་ཀྱི་,འབྲས། །ཕྱི་མ་ཅིར་འགྱུར་ད་ལྟའི་ལས་ལ་རག །ལས་འབྲས་མི་བསླུ་ལུས་དང་,གྲིབ་མ་འདྲ། །དཀར་ནག་འཇུག་ལྡོག་མ་འཛོལ་ཨ་ནེ་མ། །སྲིད་པའི་གནས་ནི་,མེ་ཡི་འོབས་དང་འདྲ། །གང་དུ་སྐྱེས་ཀྱང་སྡུག་བསྔལ་གསུམ་གྱི་སྣོད། །ཡང་སྐྱེ་,ཡང་འཁོར་ཟོ་ཆུའི་ཁྱུད་མོ་བཞིན། །འདི་ལ་སྐྱོ་བར་གྱིས་ཤིག་ཨ་ནེ་,མ། །ཚེ་འདིའི་ལྟོ་གོས་ཇི་ལྟར་བྱས་ཀྱང་ཕྱིད། །ཕྱི་མའི་ལམ་རྒྱགས་གཞན་ནས་,བཙལ་དུ་མེད། །ཕོ་མོ་མདོ་དོན་ཆེ་ཆུང་ད་རེས་ཡིན། །རང་མགོ་རང་གིས་
P000010_v001_01089,ཐོན་ཅིག་ཨ་ནེ་མ༑ ༑སྐྱབས་གནས་དཀོན་མཆོག་མ་གཏོགས་འཇིག་རྟེན་ན། །ཡིད་བརྟན་,ཕེར་བ་སུ་ཡང་མ་མཆིས་ལས། །སྐྱིད་སྡུག་ལེགས་ཉེས་བཟང་ངན་ཅི་བྱུང་,ཡང༌། །བློ་སྙིང་བྲང་གསུམ་གཏོད་ཅིག༴ །ཁམས་གསུམ་སེམས་ཅན་ཕ་མའི་རང་བཞིན་,ལ། །ཉེ་རིང་ལྟ་བ་བྱིས་བློའི་སྐྱོན་དུ་ཟད། །ཀུན་ལ་བྱམས་དང་སྙིང་རྗེའི་,དཔུང་བསྐྱེད་ལ། །བྱང་ཆུབ་སེམས་མཆོག་སྒོམས་ཤིག༴ །འགྲོ་ཀུན་བདེ་གཤེགས་སྙིང་པོ་ཅན་,ཡིན་ཀྱང༌། །གློ་བུར་བསྒྲིབས་པས་སྲིད་པར་ཉམ་རེ་ཐག །དེ་བསལ་སླད་དུ་,སྟོབས་བཞིའི་མན་ངག་གཅེས། །སྒྲིབ་སྦྱོངས་རྡོར་སེམས་སྒོམས་ཤིག༴ །ཚོགས་གཉིས་བསགས་མཐུས་སྐུ་
P000010_v001_01090,གཉིས་འབྲས་བུ་འབྱིན། །ཚོགས་མ་བསགས་ལ་ནམ་ཡང་དེ་ལྟ་མིན། །དེ་སླད་བསོད་,ནམས་ཡེ་ཤེས་ཚོགས་བསགས་མཆོག །སྐུ་གསུམ་ཞིང་ཁམས་ཕུལ་ཅིག༴ །བླ་མའི་བྱིན་རླབས་,སེམས་ལ་མ་ཞུགས་ན། །ནམ་ཡང་གནས་ལུགས་རྟོགས་པའི་ཐབས་མི་སྲིད། །དེ་སླད་,བླ་མ་སངས་རྒྱས་དངོས་མཐོང་བློས། །ཐུན་བཞིར་རྣལ་འབྱོར་སྒོམས་ཤིག༴ །མ་བརྟགས་ཉམས་,དགའ་སྣང་ཙམ་ཀུན་རྫོབ་གཤིས། །དེ་ལ་རང་བཞིན་མ་གྲུབ་དོན་དམ་བདེན། །ཡེ་,ནས་དབྱེར་མེད་རང་བཞིན་མཉམ་པ་ཉིད། །སྣང་སྟོང་ཟུང་འཇུག་གོ་འམ་ཨ་,ནེ་མ། །ནང་གི་སེམས་ཉིད་མ་སྐྱེས་སྟོང་པའི་ངང༌། །སྟོང་པའི་རང་མདངས་
P000010_v001_01091,མ་འགགས་ཅིར་ཡང་གསལ། །གསལ་སྟོང་དབྱེར་མེད་ཆུ་ཟླ་འཇའ་ཚོན་བཞིན༑ ༑ཐ་མལ་,ཤེས་པ་སྐྱོངས་ཤིག༴ །གནས་འགྱུ་ལ་སོགས་འཆར་སྒོ་ཅི་བྱུང་ཡང༌། །དགག་སྒྲུབ་,མ་བྱེད་རིག་མཁན་རྩ་བ་ཆོད། །ཡེ་ནས་མཉམ་ཉིད་བྱང་ཆུབ་སེམས་ཀྱི་,བབས། །རིག་སྟོང་རྗེན་པར་ཞོག་ཅིག༴ །སྟོང་ཉིད་རྟོགས་ན་སྙིང་རྗེ་ངང་གིས་སྐྱེ། །སྙིང་,རྗེའི་ངོ་བོ་སྟོང་ལ་རང་བཞིན་མེད། །འདི་གཉིས་ཟུང་འབྲེལ་ཐེག་ཆེན་ལམ་,གྱི་སྲོག །ཡ་བྲལ་གོལ་ས་ཡིན་ནོ༴ །རྟེན་འབྱུང་ཆོས་ཀུན་སྟོང་ཉིད་ཡིན་མོད་,ཀྱི། །སྟོང་པའི་རང་མདངས་རྟེན་འབྱུང་སྒྱུ་མར་ཤར། །དེ་སླད་ཞེན་མེད་སྒོ་གསུམ་
P000010_v001_01092,དགེ་ལ་འབུངས། །གཅིག་གོ་གཅིག་གིས་མ་འགེགས༴ །དུས་གསུམ་བྱས་བསགས་རྣམ་དཀར་དགེ་,བའི་རྒྱུན། །འཁོར་གསུམ་དམིགས་པའི་མཚན་མས་བསླད་མིན་པར། །འཇམ་དཔལ་ཀུན་ཏུ་བཟང་,པོའི་རྣམ་ཐར་བཞིན། །གཞན་དོན་རྫོགས་བྱང་བསྔོས་ཤིག་ཨ་ནེ་མ། །མདོར་ན་དུས་,རྒྱུན་རང་གི་རྒྱུད་ལ་རྟོགས། །རང་རྒྱུད་ཉོན་མོངས་མགོ་བོ་ཆོམ་འདུག་ན། །ཆོས་,དེ་ལམ་དུ་སོང་གིས་གཞན་གྱིས་མིན། །དཔང་པོ་སེམས་ལ་ཆོངས་ཤིག་ཨ་,ནེ་མ། །དེ་སྐད་ཕ༵ན་པ༵ར་འདོམ༵ས་པ༵འི་བ༵སླབ་ཕྲེང༵་འདི། །བདེ་ཆེན་པདྨ་འོད་ཀྱི་,དབེན་སྤྱིལ་ནས། །པདྨ་བི་ཛས་ཕན་འདོད་བརྩེ་བས་བྲིས། །དགེ་བས་ཆོས་མཐར་ཕྱིན་
P000010_v001_01093,པའི་བཀྲ་ཤིས་ཤོག །དད་ལྡན་ཁྲ་གྲོགས་ལའོ། །༄༅། །ཕན་པའི་མཆིད་འདི་གསོལ།གདོད་མའི་མགོན་,པོ་མི་ཡི་ཤ་ཚུགས་ཅན། །དྲན་པས་གདུང་སེལ་བདེ་ཆེན་རྒྱལ་པོ་ལ། །མི་,ཕྱེད་སྙིང་ནས་གུས་པས་ཕྱག་བྱས་ནས། །ཁྱེད་གསུངས་མི་ལྡོག་ཕ༵ན་པ༵འི་མཆི༵ད་,འ༵དི་གསོ༵ལ། །སྔོན་བསགས་ཚུལ་ཁྲིམས་གཙང་མའི་ས་བོན་མཆོག །ལེགས་སྨོན་དྲོད་གཤེར་གྱིས་,བསྐྱེད་ཉེར་ལེན་འབྲས། །མཐུན་རྐྱེན་འཁོར་ལོ་བཞི་ཡིས་འབྱོར་དུས་འདིར༑ ༑ཉིན་མཚན་མི་,ཉལ་དམ་པའི་ཆོས་སྒྲུབ་འཚལ། །ལྗོངས་འདིར་སྔོན་བྱོན་དམ་པའི་བཀའ་དྲིན་གྱིས། །འཇིག་,རྟེན་ཕྱི་མར་ཆོས་ཀྱིས་ཕན་ནོ་ཞེས། །གནག་རྗི་རྒན་པོ་ཡན་ཆོད་སྒྲོགས་
P000010_v001_01094,བྱེད་མོད། །ལག་ཏུ་ལོན་པ་མེད་འདིས་རང་གཞན་བསླུས། །ནམ་ཞིག་འཆི་བ་ཀུན་,ལ་ཆ་ཡོད་མོད། །རེ་ཞིག་མི་འཆི་སྙམ་པའི་བློ་ངན་གདོན། །འཆི་བའི་ནང་,པར་ཚུན་ཆད་འབྱུང་བ་འདིས། །གཏན་གྱི་འདུན་མ་ཐམས་ཅད་བཤོལ་ནས་འདུག །དེ་,སླད་བདག་ཅག་སྟོན་པ་མཆོག་གིས་ཀྱང༌། །དཔལ་གྱི་མགུལ་ནས་བདེན་གསུངས་,སེང་གེའི་སྒྲས། །འདུས་བྱས་ཐམས་ཅད་རྟག་པ་མ་ཡིན་ཞེས། །འཁོར་གྱི་དབུས་སུ་,ཐོག་མར་བསྒྲགས་པར་མཛད། །ཀྱེ་མ་དེང་སང་སྙིགས་མའི་མཐར་ཐུག་པས། །བཟང་པོའི་,དཔལ་ནུབ་ངན་སྤྱོད་སྣ་དགུ་དར༑ ༑དེ་ཡི་རྐྱེན་གྱིས་མི་རུང་སྤྲིན་བཞིན་
P000010_v001_01095,འདུ། །འདི་ལ་གཟིགས་དང་སྐྱོ་བ་མི་འཕེལ་ལམ༑ ༑ཚེ་སྟོད་བསླབ་པ་སྦྱིན་པའི་,མཁན་པོ་ཡང༌། །ཚེ་སྨད་བྱིས་ཕྲུག་མང་པོས་མཐའ་ནས་བསྐོར༑ ༑གནའ་དུས་གཞན་,བསྐུལ་འདེབས་པའི་སྟོན་ཆེན་ཡང༌། །ད་དུས་ངན་སྤྱོད་སྣ་དགུས་རང་གཞན་,ཕུང༌། །སྔོན་ཆད་ལན་མང་ཕན་བཏག་གྲོགས་པོ་ཡང༌། །ཕྱི་དུས་དགྲ་ཡི་,དྭངས་མར་གྱུར་པ་དང༌། །ལན་མང་མི་ཤ་ཆགས་པའི་དགྲ་བོ་ཡང༌,། །ཕྱིས་ནས་བློ་གཏད་སྙིང་གི་གྲོགས་སུ་གྱུར། །ད་ནང་དགྲ་འདུལ་གཉེན་སྐྱོང་,ཕོ་རྒོད་ཀྱང༌། །དོ་ནུབ་ཕུང་པོ་བྱ་ཁྱིའི་གཟན་དུ་རོལ། །ཁར་སང་ཁ་
P000010_v001_01096,དྲག་སྟོབས་འབྱོར་ལྡན་ན་ཡང༌། །དེ་རིང་བརྣག་དཀའ་རྒྱལ་པོའི་ཁྲིམས་ལ་,ཐོགས། །ན་ནིང་དར་ཞིང་རྒྱས་པའི་གྲོང་ཡུལ་བརྒྱ། །ད་ལོ་གྱང་ཧྲུལ་བོང་བུའི་,རྣ་བ་འདྲ། །ཟླ་སྟོད་འབྱོར་པས་དྲེགས་པའི་སྐྱེ་བོ་མང༌། །ཟླ་སྨད་འཚོ་,བ་ལམ་ཟན་ཙམ་ལ་རེ། །ཚུལ་འདི་མཐོང་ཡང་འཕྲིག་མཁྲིགསཙམ་མི་ཟ་བའི། །སྐྱེ་,བོ་དེ་ནི་མ་རབས་ཕྱུགས་ལས་བླུན། །དེ་ལ་རྒྱལ་བ་དངོས་སུ་བྱོན་,གྱུར་ཀྱང༌། །སྐལ་ཉེས་པོ་ལ་ཕན་པ་ཅུང་སྲིད་དམ། །ད་ལྟའི་སྡུག་བསྔལ་,ཅུང་ཟད་མི་བཟོད་པར། །རྒྱུན་རིང་སྲིད་པའི་དུཿཁར་མི་སྐྱོ་བའི། །སྐྱེ་བོ་
P000010_v001_01097,དེ་ནི་སྨྱོན་པའི་ཡང་ཐ་སྟེ། །རྣམ་རིག་བཀྲ་ཡང་དེ་ཡིས་སུ་ལ་,ཅི། །བདག་དང་སེམས་ཅན་བདེ་སྡུག་མཚུངས་པ་ཉིད། །དེ་ཀུན་བདག་གི་ཐོག་མེད་,གཉེན་ཡིན་ན། །བདག་ཕྱིར་གཞན་ལ་གནོད་པ་སྦྱོར་ཕོད་པའི། །མ་རབས་དེ་ལ་,ཐར་པ་ནམ་ཞིག་ཡོད། །སྡིག་པ་མི་བྱ་དགེ་བ་ཕུན་ཚོགས་སྒྲུབ། །རང་གི་,སེམས་ནི་ཡོངས་སུ་འདུལ་བྱེད་པ། །འདི་ནི་སངས་རྒྱས་བསྟན་པ་ཉིད་ཡིན་,ཞེས། །སྐྱོབ་པ་མཚུངས་མེད་དེ་ཡིས་རྗེས་སུ་བསྔགས། །གནོད་སྦྱོར་ལས་ལོག་སོ་ཐར་,སྡོམ་པ་སྟེ། །གཞན་ཕན་བསྒྲུབ་པ་བྱང་སེམས་བསླབ་པ་ཡིན། །ཀུན་ཀྱང་མཉམ་པ་
P000010_v001_01098,ཆེན་པོའི་ཐབས་ཟིན་ན། །གསང་བ་སྔགས་ཀྱི་དམ་ཚིག་དེ་ཁོ་ན། །མང་དུ་,ཐོས་ཀྱང་དྲེགས་པ་མི་འཕེལ་ཞིང༌། །ཡང་ཡང་བསམ་ཀྱང་དག་སྣང་ཕྱོགས་,མེད་འཆར། །ཇི་ལྟར་བསྒོམས་ཀྱང་ཉོན་མོངས་གཉེན་པོ་རུ། །སོང་ན་ཆོས་དེ་གནད་,དུ་སོང་རྟགས་ལགས། །དེ་ལས་གཞན་དུ་གྲུབ་མཐའི་ཆགས་སྡང་དང༌། །དམན་ལ་,ཁྱད་གསོད་མཐོ་ལ་ཕྲག་དོག་པ༑ ༑མཉམ་ལ་འགྲན་སེམས་དུག་ལྔའི་མཚོ་རྡོལ་,ན། །ཆོས་དེ་ཁ་ཆོས་ལགས་ཀྱི་དོན་ཆོས་མིན༑ ༑དེས་ན་དྲང་ཤན་འབྱེད་པའི་,གནམ་ཐིག་འདི། །གཞན་ལ་ལྟ་བའི་མིག་བུ་མ་ལགས་ཀྱང༌༑ ༑རང་རྒྱུད་རྟོག་
P000010_v001_01099,པའི་མེ་ལོང་ཟླ་མེད་ཡིན། །གཟིགས་དང་འཕྲལ་ཡུན་ཀུན་ཏུ་དགེ་བར་འགྱུར། །འདི་,ལྟར་སྣང་བརྟགས་འཁོར་འདས་ཆོས་མཐའ་དག །སྣང་ཙམ་ཀུན་རྫོབ་སྟོང་པ་དོན་,དམ་གཤིས། །ཡེ་ནས་ཟུང་འཇུག་མཐར་ཐུག་བདེན་གཅིག་པུར། །ལེགས་རྟོགས་དགག་སྒྲུབ་ཞིག་,པ་ལྟ་བའི་རྩེ། །འོད་གསལ་རང་བཞིན་དོན་དམ་གཉུག་མའི་གཤིས། །རྟག་ཆད་ལས་,འདས་མཐའ་བྲལ་འདུས་མ་བྱས། །རང་བཞག་ངང་སྒོམ་མི་གཡོ་ལྷུན་རྫོགས་ངང༌,༑ ༑ཡིད་དཔྱོད་བྲལ་བ་སྒོམ་པའི་རྒྱལ་པོ་ལགས། །རྗེས་ཐོབ་ཆོས་ཀུན་སྒྱུ་མར་,ཤེས་པའི་ངང༌། །གང་ལའང་མ་ཆགས་སྒྱུ་མའི་རོལ་རྩེད་ཀྱིས། །སྤྱོད་ཡུལ་མཐའ་
P000010_v001_01100,དག་ཡང་དག་དགེ་ལ་བསྒྱུར། །འདི་ནི་སྤྱོད་པ་ཀུན་གྱི་མདོ་འགག་ཡིན། །མེད་,སྣང་གློ་བུར་སྦྱང་བྱ་དྲི་མའི་ཚོགས། །སྦྱོང་བྱེད་བསྐྱེད་རྫོགས་ཚོགས་གཉིས་ལམ་,མཆོག་གིས། །སྦྱངས་འབྲས་གཞི་ལ་གནས་པའི་ཆོས་སྐུའི་གཏེར། །མངོན་དུ་འབྱིན་པ་འབྲས་,བུའི་རྒྱལ་པོ་ལགས། །དེ་སླད་དགེ་བའི་གྲོགས་པོ་མཆོག་ཁྱོད་ཀྱང༌། །འདིར་སྣང་,སྨིག་རྒྱུའི་ཆུ་ལ་མ་རེ་བར། །རྩེ་གཅིག་ཟབ་མོའི་ཉམས་ལེན་སྦྱོར་མཛོད་,དང༌། །རང་གཞན་ཕན་བདེའི་སྒོ་འཕར་འབྱེད་པར་འགྱུར། །དེ་སྐད་མི་རྗེས་མ་,སླེབ་སྙོམ་ལས་མཁན། །ཉལ་སྟོང་ཁོང་རུལ་པདྨ་བི་ཛས་བྲིས༑ ༑དགེ་བས་གྲོགས་ཁྱོད་
P000010_v001_01101,སྐུ་ཚེ་རབ་བརྟན་ཅིང༌། དགེ་བློ་ཡར་ཟླའི་དཔལ་ལྟར་འཕེལ་བར་ཤོག །ཅེས་,པའང་བདེ་ཆེན་པདྨ་འོད་གླིང་ནས་གང་དྲན་ཤར་མར་བྲིས་བ་དགེ།༄༅། །གངས་,ཅན་བླ་མའི་སྐལ་བ་པདྨ་འབྱུང༌།ན་མོ་རཏྣ་ཏྲ་ཡཱ་ཡ། གང༵ས་ཅ༵ན་,བླ༵་མ༵འི་སྐལ༵་བ༵་པ༵དྨ༵་འབྱུང༵༌། །རྨད་བྱུང་ཐུགས་བརྩེའི་གཏེར་གཅིག་སྤྱན་རས་,གཟིགས། །གཉིས་སུ་མ་དམིགས་དྲིན་ཆེན་བླ་མ་མཁྱེན། །བདག་དང་འགྲོ་བའི་བློ་སྣ་,ཆོས་ལ་སྒྱུར། །ལས་ངན་མཚོ་རྡོལ་འཕྲལ་རྐྱེན་རླུང་གིས་བསྐྱོད། །ན་རྒའི་རྦ་རླབས་,ཀྱིས་དཀྲུགས་དམན་བདག་ལ། །འཕྲད་དགོས་རེ་བའི་ཨུ་ཚུགས་མ་མཛད་པར༑ ༑བརྗོད་པའི་
P000010_v001_01102,ངག་འདི་ཉོན་དང་ཁྱེད་ཅག་དགེ། །དལ་འབྱོར་ཡོན་ཏན་རྫོགས་པའི་རྟེན་བཟང་,འདི། །ཡང་ཡང་རྙེད་པར་དཀའ་འོ་མོས་ལྡན་རྣམས། །མངོན་མཐོའི་རྒྱུ་ནི་ཚུལ་ཁྲིམས་,ཉིད་ཡིན་ཀྱང༌། །ཚུལ་བཞིན་སྲུང་མཁན་དཀོན་ནོ༴ །མཚམས་སྦྱོར་རྐྱེན་ཡང་སྨོན་པའི་,བསྒྱུར་ལ་རག །ལེགས་པར་སྨོན་པ་དཀའ་འོ༴ །མཚོར་གཡེངས་གཉའ་ཤིང་བུག་པར་མགྲིན་,ཆུད་བཞིན། །མི་ལུས་རྙེད་པར་དཀའ་འོ༴ །སྡིག་སྤྱོད་སྐྱེ་བོའི་གྲངས་ལ་ལེགས་གཞལ་,ན། །ཆོས་ལྡན་ཉིན་སྐར་ལས་དཀོན༴ །སྡུག་བསྔལ་སྲིད་མཚོ་བརྒལ་ནུས་རྟེན་བཟང་གྲུ༑ ༑ཡིད་,བཞིན་ནོར་ལས་ལྷག་གོ༴ །སྐྱེས་ནས་མ་ཤི་ལུས་པ་གཅིག་ཀྱང་མེད། །ངེས་པར་
P000010_v001_01103,འཆི་བ་འབྱུང་ངོ་༴ །ཚེ་ལ་སྣོན་མེད་རྟག་ཏུ་འབྲི་བའི་ཆོས། །འཆི་བ་,མྱུར་དུ་འོང་ངོ་༴ །འཆི་བའི་རྐྱེན་མང་འཚོ་རྐྱེན་ཉུང་ཞིང་འགྱུར། །ནམ་འཆི་,ངེས་པ་མེད་དོ༴ །འཆི་བདག་དུས་སུ་མི་སྡོད་བཤེས་པའང་མིན། །སང་ཙམ་མི་,འཆིའི་གདེང་མེད༴ །འདུས་བྱས་ལྦུ་བ་བརྩེགས་འདྲ་སྒྱུ་མའི་ལུས། །མྱུར་དུ་འཇིག་པར་,ངེས་སོ༴ །ལང་ཚོའི་མེ་ཏོག་མི་བརྟན་ཡུད་ཀྱིས་རྙིང༌། །རྒ་ནའི་བ་མོས་,བཅོམ་མོ༴ །དཔལ་འབྱོར་གཡོ་བ་སྟོན་དུས་སྤྲིན་དང་འདྲ། །འདི་ལ་ཡིད་བརྟན་མེད་,དོ༴ །མཛའ་བཤེས་གཉེན་འདུན་ཚོང་དུས་མགྲོན་པོ་འདྲ། །མྱུར་དུ་སོ་སོར་འབྲལ་ལོ༴ །འཁོར་
P000010_v001_01104,འབངས་ལོངས་སྤྱོད་ཇི་ལྟར་འཛོམས་གྱུར་ཀྱང༌། །འཆི་ཚེ་རྗེས་སུ་མི་འབྲང་,༴ །ཚེ་ཟད་པ་ལ་གང་གིས་བསླུས་མི་ཐེངས། །སྐྱེ་ལམ་བླ་མ་ཚོལ་ཅིག༴ །དགེ་,བས་ཕན་ཡང་རང་གིས་མ་བསྒྲུབས་ན། །གཞན་ནས་བཙལ་དུ་མེད་དོ༴ །སྡིག་པས་,གནོད་ཀྱང་བྱས་ཟིན་བསྐྱུར་དབང་མེད། །འཆི་ཁར་བྲང་ལག་འཐབ་བོ༴ །ཁམས་གསུམ་འཁོར་,བའི་གནས་ན་བདེ་བ་མེད། །འདི་ལ་སྐྱོ་བར་གྱིས་ཤིག༴ །ཁྱད་པར་ངན་སོང་,སྡུག་བསྔལ་མུ་མཐའ་མེད༑ ༑མི་མྱོང་གདེང་ཚད་ཡོད་དམ༴ །མཐོ་རིས་ནའང་འགྱུར་དང་,འདུ་བྱེད་མང༌། །སྡུག་བསྔལ་བདེ་བར་མ་འཛིན༴ །ད་ལྟའི་སྡུག་བསྔལ་ཡུད་ཙམ་
P000010_v001_01105,མི་བཟོད་ན། །ཕྱི་མའི་སྡུག་བསྔལ་བཟོད་དམ༴ །སྔོན་ཆད་མ་མྱོང་སྡུག་བསྔལ་དེ་,ཡོད་མིན། །ད་དུང་དེ་བས་མང་མྱོང་༴ །ད་ལྟ་གར་འགྲོ་རང་དབང་རང་,ལ་ཡོད། །མིག་ཡོད་གཡང་ལ་མ་མཆོངས༴ །ལས་འབྲས་མི་འཆོལ་དཔྱིད་བཏབ་ས་བོན་,འདྲ། །འདི་ལ་བསླུ་བ་མེད་དོ༴ །ནམ་ཡང་མི་འབྲལ་ལུས་དང་གྲིབ་མ་བཞིན། །འཇུག་,ལྡོག་ལག་ལེན་གྱིས་ཤིག༴ །དུག་གསུམ་གྱིས་བསྐྱེད་ལས་ཀུན་མི་དགེ་བ། །རྣམ་སྨིན་,རྩུབ་མོ་འབྱིན་ནོ༴ །དུག་གསུམ་མེད་པའི་ལས་ཀུན་རྣམ་དཀར་དགེ། །རང་འབྲས་ཡིད་,འོང་བསྐྱེད་དོ༴ །གཞན་གནོད་གཞིར་བཅས་དུག་ཤིང་ས་བོན་འདྲ། །ནམ་ཡང་ཕུང་བར་
P000010_v001_01106,ངེས་སོ༴ །གཞན་ཕན་གཞིར་བཅས་སྨན་ཤིང་སྡོང་པོ་འདྲ། །ནམ་ཡང་ཕན་པ་སྦྱིན་,ནོ༴ །ལས་ནི་ཆུང་ཡང་འབྲས་བུ་རྒྱ་ཆེན་འབྱིན། །ཕྲ་ཞིབ་ལག་ཏུ་ལོངས་ཤིག༴ །སྲོག་,བཅད་ལས་ཀྱིས་འབྲས་བུ་དམྱལ་བར་སྐྱེ། །སྲོག་ལན་ལྔ་བརྒྱར་མྱོང་ངོ་༴ །མ་,སྦྱིན་ལེན་པས་ཡི་དྭགས་གནས་སུ་འགྲོ། །སྐྱེ་ཀུན་དབུལ་བོར་འགྱུར་རོ༴ །ལོག་པར་,གཡེམ་གང་ལྕགས་ཀྱི་ཐུར་མས་འབིགས། །ཁྱིམ་ཐབས་དགྲ་ཟླ་མང་ངོ་༴ །རྫུན་གྱིས་,ལྕེ་ལ་འབར་བའི་གཤོལ་གྱིས་སྨོད། །རྟག་ཏུ་སྐུར་བ་མང་ངོ་༴ །ཕྲ་མས་,འབྱེད་རྣམས་ལྕགས་ཀྱི་སོག་ལེས་འདྲ། །མཛའ་གྲོགས་མཐུན་པར་མི་འགྱུར༴ །ཚིག་རྩུབ་བརྗོད་
P000010_v001_01107,རྣམས་མི་སྙན་རྟག་པར་ཐོས། །བཀྱལ་བས་ཚིག་བཙུན་མི་འགྱུར༴ །བརྣབ་སེམས་ཡིད་ལ་,རེ་བའི་དོན་མི་འགྲུབ༑ ༑གནོད་སེམས་འཇིགས་པ་སྐྱེ་འོ༴ །ལོག་ལྟས་གླེན་ཞིང་ལྟ་,ངན་རྒྱུད་ལ་སྐྱེ། །སྲོག་ལ་བབས་ཀྱང་སྤོངས་ཤིག༴ །སྤོང་སེམས་དགེ་བ་ཉེས་སྤྱོད་,སྡོམ་པའི་ཁྲིམས། །དགེ་བཅུའི་ངོ་བོ་ཡིན་ནོ༴ །རྣམ་སྨིན་མཐོ་རིས་ཐར་པའི་འབྲས་,མང་འབྱིན། །བདག་འབྲས་ཡིད་འོང་མྱོང་ངོ་༴ །གཞན་སྲོག་སྐྱོབ་པས་ཚེ་རིང་བདེ་,བ་ཐོབ། །སྦྱིན་པས་ལོངས་སྤྱོད་འཕེལ་ལོ༴ །ཚངས་པར་སྤྱོད་པས་མཐོ་རིས་བདེ་བ་,ཐོབ། །བདེན་སྨྲས་བསྟོད་པར་འགྱུར་རོ༴ །འཁོན་པ་ཟླུམ་པས་གྲོགས་མང་མཐུན་འགྱུར་ཞིང༌
P000010_v001_01108,། །ཚིག་འཇམ་སྙན་པའི་གཏམ་ཐོས༴ །དོན་ལྡན་སྨྲ་བས་བརྗོད་པའི་ཚིག་བཙུན་ཞིང༌,། །གཏོང་སེམས་བསམ་པ་འགྲུབ་བོ༴ །ཕན་སེམས་ཡིད་བདེ་མང་མྱོང་ཡང་དག་ལྟས། །སྐྱེ་,ཀུན་བློ་གྲོས་འཕེལ་ལོ༴ །ལུང་མ་བསྟན་པས་དུས་གྲོན་ཆུད་འཛའི་རྒྱུ། །ཐབས་ཀྱིས་,དགེ་ལ་སྒྱུར་ཅིག༴ །ཀུན་འབྱུང་རྒྱུ་ལས་སྡུག་བསྔལ་འབྲས་བུ་སྨིན། །འཁོར་བའི་རྒྱུ་,འབྲས་ཡིན་ནོ༴ །ལམ་གྱི་རྒྱུ་ལས་འགོག་པའི་འབྲས་ཐོབ་པ༑ ༑མྱང་འདས་རྒྱུ་འབྲས་,ཡིན་ནོ༴ །ཀུན་འབྱུང་ལས་ཉོན་རྩ་བ་བདག་ཏུ་འཛིན། །བདག་མེད་གཉེན་པོས་ཆོམས་,ཤིག༴ །སྡུག་བདེན་མཚན་གཞི་སྣོད་བཅུད་ཕུང་སོགས་ཆོས། །གློ་བུར་འཁྲུལ་རྟོག་ཡིན་ནོ༴ །ཐེག་
P000010_v001_01109,ཆེན་ལམ་རྩ་སྟོང་ཉིད་སྙིང་རྗེ་གཉིས། །ཐབས་ཤེས་ཟུང་འབྲེལ་ཡིན་ནོ༴ །ཆོས་དབྱིངས་,འོད་གསལ་གློ་བུར་སྒྲིབ་བྲལ་བ། །འགོག་བདེན་ཆོས་སྐུ་ཡིན་ནོ༴ །རིགས་ཁམས་ཆོས་,ཉིད་རང་ལ་གནས་གྱུར་མོད། །སད་བྱེད་རྐྱེན་ལ་ལྟོས་སོ༴ །བདག་རྐྱེན་དགེ་བའི་,བཤེས་ཀྱིས་མ་ཟིན་ན། །ཡང་དག་ལམ་བཟང་རྙེད་དཀའ༴ །གྲོགས་ངན་བསྟེན་ན་སྤྱོད་,ངན་ཤུགས་ཀྱིས་འགྲོ། །གནས་གྲོགས་འཚོ་བ་བཟང་རྟེན༴ །མི་བསླུའི་བློ་གཏད་འཁོར་བའི་,དཔོན་ལ་མེད། །སྐྱབས་གནས་དཀོན་མཆོག་ཚོལ་ཅིག༴ །ཁམས་གསུམ་འགྲོ་བ་ཕ་མར་མ་,གྱུར་མེད། །བྱམས་སྙིང་ཕྱོགས་མེད་སྒོམས་ཤིག༴ །འགྲོ་སྒྲོལ་སླད་དུ་རྫོགས་བྱང་དོན་གཉེར་
P000010_v001_01110,བའི། །སྨོན་འཇུག་གོ་ཆ་བགོ་མཛོད༴ །རྣམ་ཀུན་དྲན་དང་ཤེས་བཞིན་བག་ཡོད་པས། །བསླབ་,སྡོམ་མིག་བཞིན་སྲུངས་ཤིག༴ །ཚད་མེད་བཞི་སྒོམ་དཀར་ནག་ཆོས་བརྒྱད་ལ། །འཇུག་ལྡོག་,ཚུལ་བཞིན་གྱིས་ཤིག༴ །ཕར་ཕྱིན་དྲུག་ལྡན་བསྡུ་དངོས་རྣམ་པ་བཞིར། །ནུས་བསྟུན་སློབ་,པར་མཛོད་ཅིག༴ །ཐེག་ཆེན་ལམ་གྱི་གནད་བསྡུས་དམ་པ་གསུམ། །རྣམ་ཀུན་ལག་ཏུ་,ལོངས་མཛོད༴ །སྟོང་དང་རྟེན་འབྱུང་ཡེ་ནས་འདུ་འབྲལ་མེད། །ཟུང་འཇུག་གོ་བར་མཛོད་,ཅིག༴ །ཐུབ་གསུངས་ཆོས་ཀུན་ངེས་དོན་ཀློང་དུ་གཅིག །ཆོས་སྤོང་ལས་ངན་མ་གསོག༴ །བརྒྱུད་,པའི་ཁུངས་དང་ཟབ་ཁྱད་སོ་སོར་ཆེ། །ཀུན་ལ་དག་སྣང་སྦྱོངས་ཤིག༴ །རང་རང་
P000010_v001_01111,གང་མོས་སྔོན་བསགས་རིགས་ཁམས་མཐུ། །དེ་དོན་སྒྲུབ་ལ་འབུངས་ཤིག༴ །ཡོན་ཏན་ཀུན་,གྱི་གཞི་རྟེན་ཚུལ་ཁྲིམས་ཡིན། །ཚངས་སྤྱོད་མིག་ལྟར་སྲུངས་ཤིག༴ །ལམ་གནད་མི་ཤེས་,ཐོས་ཆུང་བདུད་ཀྱིས་འཛིན། །ཕྱོགས་མེད་ཐོས་པ་ཚོལ་ཅིག༴ །ཐོས་ཀྱང་བསམ་པའི་ཤེས་,རབ་མི་ལྡན་ན། །ཞབས་རྡོལ་སྣོད་དང་འདྲ་འོ༴ །དབུལ་པོས་རྒྱལ་པོའི་དཀོར་མཛོད་,བགྲང་བ་བཞིན། །མ་བསྒོམས་རང་ལ་ཕན་མེད༴ །བསྒོམས་ན་ལམ་བརྟན་པས་ཀྱང་དགྲ་,བཅོམ་ཐོབ། །དབང་པོ་རྣོ་བརྟུལ་མེད་དོ༴ །ད་ལྟ་མི་བསྒོམ་བསྒོམ་དུས་ནམ་ཞིག་,ཡོང༌། །ཕྱིས་ནས་འགྱོད་པར་འགྱུར་རོ༴ །གང་ཤེས་རང་གི་རྒྱུད་ལ་མ་སྦྱར་
P000010_v001_01112,ན། །ནེ་ཙོས་ཆོས་བཤད་འདྲའོ༴ །ཀུན་ཀྱང་བདག་འཛིན་གཉེན་པོར་མ་སོང་ན། །བཤལ་སྨན་,དུག་གྱུར་འདྲ་འོ༴ །གང་སྒྲུབ་ཉོན་མོངས་གཉེན་པོར་སོང་འདུག་ན། །ཆོས་དེ་ལམ་,དུ་སོང་ངོ་༴ །དེ་ལས་གཞན་དུ་གྲུབ་རྟགས་ཡོད་མི་དགོས། །དཔང་པོ་སེམས་,ལ་ཆོལ་ཅིག༴ །ཕྱི་མ་གར་འགྲོ་ད་ལྟར་རང་དབང་ཡོད། །རང་གིས་རང་བསླུ་,མ་གཏོང་༴ །ཐམས་ཅད་བོར་ནས་གཅིག་པུར་འགྲོ་བའི་དུས། །འགྱོད་མེད་ཚགས་སུ་,ཚུད་ཅིག༴ །ཀུན་གྱི་ནང་ནས་རང་མགོ་ཐོན་པའི་མི། །འདུན་པའི་རྩེ་མོར་ཕྱིན་,ནོ༴ །ལྷ་སྐལ་གཅིག་ཆོག་འཕགས་པ་སྤྱན་རས་གཟིགས༑ ༑ཐུགས་རྗེ་མཚུངས་པ་མེད་དོ༴ །གཟུངས་
P000010_v001_01113,སྔགས་གཅིག་ཆོག་ཡི་གེ་དྲུག་མ་སྟེ། །འདི་ལས་ཟབ་པ་མེད་དོ༴ །ལམ་ཁྱེར་,སྙིང་པོ་སྟོང་ཉིད་སྙིང་རྗེ་གཉིས། །ལམ་འདིར་མ་འདུས་མེད་དོ༴ །ཕྱག་བསྐོར་སྒྲིབ་,སྦྱང་ཚོགས་གཉིས་འཕེལ་བའི་སྒོ། །སྒོ་གསུམ་ཡན་པར་མ་གཏོང་༴ ༑རང་རྒྱུད་མ་,དུལ་གཞན་རྒྱུད་འདུལ་མི་ནུས། །གཅིག་པུར་ཉམས་སུ་ལོངས་ཤིག༴ །གཞན་དོན་རྩ་བ་,འདུན་དང་སྨོན་ལམ་གཅེས། །ཀུན་བཟང་སྤྱོད་རྗེས་སློབས་ཤིག༴ །འཕྲད་ཀྱང་སྨྲ་རྒྱ་འདི་,ལས་གཞན་མེད་པས། །འདི་དོན་ལག་ཏུ་ལོངས་ཤིག་མོས་ལྡན་རྣམས། །དེ་སྐད་ཕན་,པར་འདོམས་པའི་སྙན་དབྱངས་འདི། །པདྨ་བི་ཛས་ལྷག་པའི་བསམ་པས་བྲིས། །དགེ་བས་
P000010_v001_01114,འགྲོ་ཀུན་ཡང་དག་ལམ་ཞུགས་ནས། །རྣམ་མཁྱེན་གྲོང་ཁྱེར་མཆོག་ཏུ་ངལ་འཚོ་,ཤོག༑༄༅། །མདོ་འགག་ཚིག་འགའ་ཞིག་ཞུ།ན་མོ་གུ་རུ། ཀྱེ་ཧོ་གསོན་དང་དགེ་བའི་,བཤེས་གཉེན་ལགས། །བདག་ལྟ་རང་རྒྱུད་ཆོས་དང་མ་འདྲེས་པའི། །ཨ་སྨྲའི་འབྲས་འདྲ་,མ་སྨིན་སྨིན་འདྲའི་ངག །འདི་འདྲས་གཞན་ལ་ཕན་པ་ཅུང་སྲིད་དམ། །འོན་ཀྱང་,དད་དམ་གཙང་མའི་ནང་མཆིད་དུ། །ཁྱེད་གསུངས་མི་ལྡོག་མདོ༵་འག༵ག་ཚི༵ག་འག༵འ་,ཞི༵ག །ཞུ་ན་སྙན་དབང་ཡུད་ཙམ་གཏད་མཛོད་ལ༑ ༑ཐུགས་ལ་འཐད་ན་འདི་བཞིན་,གནང་བར་རིགས། །རྒྱལ་བས་ཆོས་ཕུང་བརྒྱད་ཁྲི་བཞི་སྟོང་པོ། །གདུལ་བྱའི་སྣོད་དང་
P000010_v001_01115,འཚམ་པར་ལེགས་པར་བསྟན། །ཀུན་ཀྱང་བདག་འཛིན་འདུལ་བའི་གཉེན་པོ་སྟེ། །འདི་ཉིད་,ཐུལ་ན་དམ་ཆོས་དགོས་པ་ལོན། །འདི་མ་ཐུལ་ན་ཅི་བྱས་དགོས་འབྲས་,སྟོར། །དེ་བས་རང་གི་རྒྱུད་ལ་ལེགས་རྟོགས་ལ། །ནང་དུ་བདག་འཛིན་ཆོས་ཀྱིས་,ཐུལ་མིན་གཟིགས། །འདི་ནི་གནད་ཀྱི་མདོ་ཚིག་སྙིང་པོ་ལགས། །སྐྱེས་པ་འཆི་དང་,འདུས་པ་འབྲལ་བ་དང༌། །བསགས་པ་མཛད་དང་འབྱོར་མཐའ་རྒུད་པའི་ཚུལ། །ལེགས་,པར་གཟིགས་དང་སྲིད་པའི་ཁོངས་འདི་ན། །ཡིད་བརྟན་རུང་བ་འགའ་ཞིག་འདུག་,གམ་ཅི། །བདག་བཞིན་ཁྱེད་ཀྱང་འདི་ཚུལ་འབའ་ཞིག་ཅེས། །ལེགས་པར་འདོམས་པའི་སློབ་
P000010_v001_01116,དཔོན་བརྒྱ་ཕྲག་རྙེད། །མངོན་དུ་རྒྱུ་ཡང་འཕྲིག་ཙམ་མི་ཟ་བའི། །སྐྱེ་བོ་འདི་,རྣམས་ཀྱེ་མ་ཕྱུགས་ལས་བླུན། །སྲིད་པའི་གནས་ནི་སྡུག་བསྔལ་དུ་མའི་སྣོད། །འགྱུར་,དང་འདུ་བྱེད་དབང་དུ་མ་གྱུར་མེད། །ད་རེས་རྟེན་འདིར་བརྩོན་པས་མ་,འབད་ན། །འདི་འདྲའི་འབྱོར་པ་ནམ་ཞིག་ཐོབ་པར་འགྱུར། །གཟུང་འཛིན་འཁྲུལ་བ་དབྱིངས་,སུ་མ་ཐིམ་པ། །དེ་སྲིད་ལས་ཡོད་ལས་ཀྱི་འབྲས་བུའང་ཡོད། །ནམ་ཡང་མི་,འཆོལ་དཔྱིད་བཏབ་ས་བོན་འདྲ། །དེ་བས་དཀར་ནག་འདོར་ལེན་ཚུལ་བཞིན་མཛོད། །འཁོར་,བའི་དཔོན་ནི་ཇི་ལྟར་བཟང་ཡང་བསླུ༑ ༑མི་བསླུ་ངེས་པ་དཀོན་མཆོག་གསུམ་
P000010_v001_01117,ཁོ་ནར། །ལེགས་པར་ཤེས་ནས་གཏན་གྱི་སྐྱབས་འཚོལ་བའི། །བློ་ལྡན་གང་དེ་འདུན་,མ་ལེགས་པའི་རྩེ། །མཁའ་མཉམ་འགྲོ་བ་ཕ་མའི་རང་བཞིན་ལ། །ཉེ་རིང་ལྟ་,བ་བྱིས་བློའི་སྐྱོན་དུ་ཟད། །དེ་བས་བྱམས་དང་སྙིང་རྗེའི་གོ་བགོས་ནས། །སྲིད་,ལས་སྒྲོལ་འདོད་ཐེག་ཆེན་ལམ་གྱི་སྲོག །སྐྱབས་ཀུན་འདུས་ཞལ་དཔལ་ལྡན་ཆོས་,ཀྱི་རྗེ། །ཐར་པའི་ལམ་སྟོན་དགེ་བའི་བཤེས་གཉེན་མཆོག །མདོ་རྒྱུད་ཀུན་ནས་སངས་,རྒྱས་དངོས་སུ་བསྟན། །བཀའ་བཞིན་སྒྲུབ་པའི་མཆོད་པ་འབུལ་རྣམ་འཚེང༌༑ ༑དོན་དམ་,ལྷན་སྐྱེས་ཡེ་ཤེས་ཟབ་མོ་ནི། །བསགས་སྦྱང་མཐུ་དང་རྟོགས་ལྡན་བླ་མ་
P000010_v001_01118,ཡི། །བྱིན་རླབས་ཞུགས་པ་ཁོ་ནའི་ཡུལ་དུ་གསུངས། །དེ་ཕྱིར་མོས་གུས་བླ་མའི་,ལམ་ཁྱེར་གཅེས། །སྣང་གྲགས་རྟོག་ཚོགས་རྡོ་རྗེ་གསུམ་གྱི་ངང༌། །ཡེ་ནས་དག་,མཉམ་བདེན་གཉིས་དབྱེར་མེད་ཕུལ། །ལེགས་པར་ཤེས་ནས་དབང་བཞིའི་ལམ་ཁྱེར་རིགས། །ཉམས་,སུ་ལེན་པ་སྐལ་བ་མཆོག་གི་ཡུལ། །ཁྱད་པར་དཔེ་དོན་ཡེ་ཤེས་ཟབ་,མོ་མཆོག །རྟོགས་བྱེད་ཐབས་ཚུལ་དཔག་མེད་རྒྱལ་བས་གསུངས། །ཀུན་ཀྱང་ངེས་དོན་ཀློང་,དུ་རོ་མཉམ་པས༑ ༑དག་སྣང་སྦྱོང་ལ་གང་མོས་ལམ་དེར་ཞུགས། །སྤྲོས་པ་ཀུན་,བྲལ་སེམས་ཀྱི་ཆོས་ཉིད་མཆོག །རྟག་ཆད་ལས་འདས་འོད་གསལ་འདུས་མ་བྱས། །ཚིག་
P000010_v001_01119,གིས་མི་མཚོན་སོ་སོ་རང་གིས་རིག །རང་བབ་རྣལ་མར་བཞག་པས་ཆོས་,སྐུར་གྲོལ། །བྱས་ཤིང་བཅོས་པ་ཀུན་རྟོག་འཁྲུལ་པའི་གཟེབ། །བློས་བྱས་འཆིང་བས་བློ་,འདས་རང་ཞལ་བསྒྲིབས། །འཛིན་པ་བྱུང་ན་ལྟ་བ་མིན་ཞེས་གསུངས། །གཉིས་མེད་མཉམ་,པའི་ངང་དུ་ངལ་སོས་ཤིག །རྗེས་ཐོབ་ཆོས་ཀུན་སྒྱུ་མར་ཤེས་པའི་ངང། །སྒྱུ་,མས་བསླུས་པའི་འགྲོ་ཀུན་སྒྲོལ་སླད་དུ། །སྒྱུ་མའི་སྐྱེས་བུས་སྒྱུ་མའི་འདུ་,འགོད་བཞིན། །ཚོགས་གཉིས་ཟུང་འབྲེལ་རྒྱལ་སྲས་ལམ་ལ་སློབས། །ཀུན་ཀྱང་རྨི་ལམ་སྒྱུ་,འདྲར་ངེས་རྙེད་དང༌། །འཇམ་དཔལ་ཀུན་ཏུ་བཟང་པོའི་རྣམ་ཐར་བཞིན༑ ༑དགེ་བ་
P000010_v001_01120,དེ་ཡང་བྱང་ཆུབ་སྙིང་པོར་བསྔོས། །དེ་ཡིས་མི་རིང་རྒྱལ་བའི་ཆོས་མཛོད་,འཛིན༑ ༑དེ་སྐད་ཕན་པར་འདོམས་པའི་བསླབ་ཕྲེང་འདི། །བླུན་ཡང་ལྷག་བསམ་དཀར་བས་,མ་བཏང་རྒྱུས། །སྙོམ་ལས་མལ་ནས་པདྨ་བི་ཛས་བྲིས། །དགེ་བས་དོན་གཉིས་མཐར་,ཕྱིན་བཀྲ་ཤིས་ཤོག །༄༅། །ཡེ་ཤེས་སྐུ་ཅན་འཁོར་ལོའི་མགོན། །བླ་མ་མཆོག་ལ་ཕྱག་,བྱས་ནས། །ཕན་པའི་བསླབ་བྱ་ཚིག་གསུམ་འདི། །ཡིད་ལ་ཞོག་ཅིག་ཆོས་རྒྱལ་པ། །དལ་,འབྱོར་རྙེད་དཀའ་མ་བསམས་ན། །ཆོས་ལ་འཇུག་པའི་བློ་མི་སྐྱེས། །མི་རྟག་འཆི་,བ་མ་དྲན་ན། །ཆོས་ལ་བརྩོན་འགྲུས་བརྩོན་མི་འགྱུར། །ལས་འབྲས་བསླུ་མེད་མ་
P000010_v001_01121,ཤེས་ན། །ནམ་ཡང་སྡིག་ལས་ལྡོག་མི་སྲིད༑ ༑འཁོར་བའི་སྡུག་བསྔལ་མ་བསམས་ན། །ངེས་,འབྱུང་ཐར་པའི་ལམ་མི་འཚོལ། །དེ་བས་བློ་ལྡོག་རྣམ་པ་བཞི། །རང་གི་རྒྱུད་,ལ་ལེགས་སྦྱར་ནས། །བཅོས་མིན་ངེས་པར་འབྱུང་བའི་བློས། །གཏན་དུ་མི་བསླུ་དཀོན་,མཆོག་གསུམ། །ཡིད་ཆེས་དད་པས་སྐྱབས་བསྟེན་པ༑ ༑སངས་རྒྱས་པ་ལ་མེད་ཐབས་མེད། །འདི་,མེད་ནང་པའི་གྲལ་མི་ཆུད། །དུས་དང་གཏན་དུ་ཁས་བླངས་པའི། །སོ་ཐར་ཉེས་,སྤྱོད་སྤངས་པའི་ཁྲིམས། །རྟག་ཏུ་མིག་བཞིན་སྲུང་བར་མཛོད། །དེ་ནི་ཡོན་ཏན་ཀུན་,གཞི་ལགས། །མཁའ་ཁྱབ་འགྲོ་ཀུན་ཕ་མ་སྟེ། །ཐོག་མེད་དུས་ནས་ད་ལྟའི་བར། །ཡང་
P000010_v001_01122,ཡང་དྲིན་གྱིས་བསྐྱངས་པའི་ཚུལ། །ཤེས་ནས་དྲིན་གཟོའི་བསམ་པ་ཡིས། །བྱམས་དང་སྙིང་,རྗེ་དགའ་བཏང་སྙོམས། །ཚད་མེད་བཞི་ལ་བློ་སྦྱོང་ཞིང༌། །འགྲོ་སྒྲོལ་སླད་དུ་,རྫོགས་བྱང་མཆོག །དོན་གཉེར་སྨོན་འཇུག་བྱང་ཆུབ་སེམས། །ཐེག་ཆེན་ལམ་གྱི་རྩ་བ་,ཡིན། །འདི་མེད་ཐེག་ཆེན་སྐལ་བ་ཆད། །བསླབ་བྱ་བདག་བས་གཞན་གཅེས་ཚུལ། །སྲོག་ལ་,བབས་ཀྱང་མི་གཏོང་ངང༌། །ཐབས་མཁས་ཚོགས་གཉིས་ཟུང་འཇུག་ལམ། །ཕར་ཕྱིན་དྲུག་,ལ་ཅི་ནུས་སློབས། །སྣང་སྲིད་དག་པ་རབ་འབྱམས་ཞིང༌། །གདན་གསུམ་ཡོངས་རྫོགས་,ལྷའི་འཁོར་ལོ། །ལེགས་པར་ཤེས་ནས་རིམ་གཉིས་ལམ། །སྒོམ་པ་གསང་སྔགས་ཁྱད་ཆོས་
P000010_v001_01123,ཉིད། །ཁྱད་པར་བླ་མ་སངས་རྒྱས་སུ། །ལེགས་པར་རྟོགས་པའི་མོས་གུས་ཀྱིས། །གསོལ་གདབ་,དབང་བླང་ཐུགས་ཡིད་བསྲེས། །རང་བབས་ངང་དུ་མཉམ་པར་ཞོག །ཡིད་དཔྱོད་བློ་བྲལ་,ལྟ་བའི་མཆོག །ཡེང་མེད་འཛིན་མེད་སྒོམ་པའི་སྲོག །ཆོས་དང་གང་མཐུན་སྤྱོད་པ་,སྟེ། །རང་གྲོལ་འབྲས་བུའི་རྒྱལ་པོ་ལགས། །ཀུན་ལ་སྦྱོར་བ་སེམས་བསྐྱེད་དང༌། །དངོས་,གཞི་འཁོར་གསུམ་དམིགས་མཚན་བྲལ། །རྗེས་ལ་བྱང་ཆུབ་ཡོངས་བསྔོ་བ། །དམ་པ་གསུམ་,གྱིས་ཟིན་པར་མཛོད། །རྟག་པར་རང་གི་རྒྱུད་ལ་རྟོགས། །སྒོ་གསུམ་ཆོས་དང་ཅི་,མཐུན་གྱིས། །འཆི་ཁར་འགྱོད་མེད་ཉམས་ལེན་མཛོད། །བསླབ་བྱ་དེ་ལས་མེད་དོ་བུ། །དེ་
P000010_v001_01124,སྐད་པདྨ་བི་ཛ་ཡས། །འཕྲལ་དུ་གང་དྲན་བརྗོད་པ་འདི། །ཁྱེད་ཀྱི་རྒྱུད་ལ་,སྨིན་གྱུར་ནས༑ ༑དོན་གཉིས་བསམ་ཀུན་འགྲུབ་པར་ཤོག །༄༅། །སྭསྟི། ཀ༵་བཞི་གདུང་བརྒྱད་མཛེས་པའི་,མཁར་རྫོང་དང༌། །ཁ༵་ཐབས་ཕེར་ཡོད་ཤེས་སྒོ་ལ་སོགས་པ། །ག༵་ནས་གཞིག་,ཀྱང་དབང་ཕྱུག་ཕུན་ཚོགས་དཔལ། །ང༵་ཅག་གཏན་དུ་འགྲོགས་དབང་ཡོད་དམ་སོམས། །ཅ༵་,ཅོ་གཏམ་གྱི་ལྷག་མ་རྗེས་བཞག་ཀྱང༌། །ཆ༵་ཙམ་མི་ཉན་ཁྲེལ་མེད་,ཉེ་དུའི་ཚོགས། །ཇ༵་དངུལ་ནོར་ལ་ཧབ་ཤ་སུས་ཐོབ་དང༌། །ཉྭ༵་སུལ་ཧྲང་,ངེ་སྒྲེན་མོར་སོང་ཚུལ་སོམས། །ཏ༵་ལའི་སྡོང་ལྟར་དྲངས་པའི་ལུས་ཀྱང་རྒུར། །ཐ༵་
P000010_v001_01125,དག་འདོད་པ་སྒྲུབ་པའི་བློ་མཐུ་ཟད། །ད༵་ནི་འཆི་བདག་ཕྲིན་པ་འོང་,ལ་ཉེ། །ན༵་མར་ཆོས་སྤྱོད་གཙོ་བོར་བྱས་ན་ལེགས། །པ༵་པཾ་ཁྲེས་པོ་རང་,ཉིད་གཅིག་པུས་ཁུར། །ཕ༵་མ་བཟའ་ཚོ་གཞན་གྱིས་སྐལ་མི་ལེན། །བ༵་གླང་ལྟ་,བུའི་རྨོངས་པ་བདག་ཅག་ལ། །མ༵་དག་ལས་སྣང་ཤར་ཚེ་གྲོགས་བྱེད་སུ། །ཙ༵་,རའི་གདོངས་སོགས་འཇིགས་རྔམ་གཤིན་རྗེ་ཡི། །ཚ༵་དྲག་བཟོད་དཀའི་ཁྲིམས་ལ་ཐོགས་,པའི་ཚེ། །ཛ༵་ཡའི་གསུང་ལས་ཕན་པར་སུ་ཡིས་ནུས། །ཝ༵་ཆུའི་རྒྱུན་ལྟར་བརྩོན་,པ་ལྷོད་མེད་མཛོད། །ཞྭ༵་མོ་དམར་སེར་གྲུབ་མཐའི་ཆགས་སྡང་དང༌། །ཟ༵་ཆོག་
P000010_v001_01126,དཔེ་གྲལ་བྲིམ་པའི་བསླབ་ཤེས་སོགས། །འ༵་འུར་ཆོས་བརྒྱད་སྒྲུབ་པའི་བྲེལ་ཟིང་,དེས། །ཡ༵་མཱནྟ་ཀའི་འཇིགས་ལས་ཅུང་སྐྱོབ་བམ། །ར༵་བའི་ཕུག་ཏུ་མཉམ་བཞག་མི་,བསྒོམ་པར། །ལ༵་ལུང་མདོ་གཙང་གྲོང་ཡུལ་ཀུན་ཉུལ་ནས། །ཤ༵་ཆང་ལོག་འཚོར་གཡེང་,བའི་བྱུར་ཅན་ཚོགས༑ ༑ས༵་ལམ་ཡོན་ཏན་གོང་མར་སྦྱོར་དུས་ཅི། །ཧ༵་ཅང་བྱ་,བྱེད་མང་ན་འཆལ་བའི་རྒྱུ། །ཨ༵་ཏི་བྱར་མེད་དོན་ལ་ངལ་སོས་དང༌,། །བྱས་ཆོས་གྲུབ་མཐའི་རྩེད་མོ་གཞི་ལ་སངས། །གུ་ཡངས་བློ་བདེའི་གཏན་སྲིད་,ཟིན་ཏེ་མཆི། །དེ་སྐད་སྨྲ་བ་གཞན་ཕན་བློ་གྲོས་ཏེ། །རང་གིས་མི་སྒྲུབ་
P000010_v001_01127,གཞན་ལ་བསྐུལ་བའི་ཚིག །རིགས་པ་མིན་ཡང་ལྷག་བསམ་དཀར་པོའི་མཐུས༑ ༑སྨྲས་ལ་,ཉེས་པ་མེད་སྙམ་བྲིས་པ་དགེ། །༄༅། །གོ་ཆེ་མཆོག་སྤྲུལ་ཀརྨ་བཤད་སྒྲུབ་ཆོས་,ཀྱི་ཉི་མའི་ཐུགས་བཞེད་དུ།ཨོཾ་སྭསྟི། རྒྱལ་ཀུན་གསང་བའི་མཛོད་འཆང་རྡོ་རྗེ་,ཅན། །སྙིགས་དུས་དགེ་བའི་བཤེས་སུ་མངོན་སྣང་བ། །རྒྱལ་བས་ལུང་བསྟན་རྩོད་བྲལ་,སྤྲུལ་པའི་སྐུ། །བློ་གྲོས་མཐའ་ཡས་ཞབས་པད་གཙུག་ན་འབར། །མང་ཐོས་ཆོས་ཀྱི་,སྤྱན་ལྡན་དམ་པ་ལ། །བླུན་སྒོམ་བདག་འདྲས་གཞན་བསྐུལ་མི་རིགས་ཀྱང༌། །ནན་,གྱིས་བསྐུལ་བའི་རྔ་ལ་དབྱུག་གུ་བཞིན༑ ༑ཕྱོགས་ཙམ་གསོལ་འདིར་སྙན་དབང་དལ་
P000010_v001_01128,གཅིག་ཞུ། །རྒྱལ་བའི་ཆོས་ཚུལ་བསམ་གྱིས་མི་ཁྱབ་པ། །ཚུར་མཐོང་བྱིས་པའི་སྤྱོད་,ཡུལ་མ་ཡིན་པས། །ཆོས་ཉིད་བསམ་མི་ཁྱབ་པ་དྲན་བྱས་ནས། །བདག་ཉིད་བསྲུང་,བ་འདུན་མ་ལེགས་པའི་རྩེ། །གངས་ལྗོངས་བཤད་ཀ་བཅུ་དང་སྒྲུབ་བརྒྱུད་བརྒྱད། །ཤིང་,རྟའི་རིང་ལུགས་མ་ཉམས་པདྨོའི་ཚལ། །བརྒྱུད་པའི་ཁུངས་དང་རྣམ་ཐར་སོ་སོར་,ཆེ། །ཀུན་ལ་དག་སྣང་སྦྱངས་པ་གནད་དུ་ཆེ། །ཁྱད་པར་སྐྱེ་སྔོན་བཟང་པོའི་,ལས་སྨོན་གྱིས། །གང་དང་འབྲེལ་བ་མེ་ཏོག་ཕོག་པའི་ལྷ། །དེ་ཡི་ལྟ་གྲུབ་,གཙང་མ་ཚུལ་བཞིན་དུ། །འཛིན་གང་ལྷར་བཅས་ཡ་རབས་སྐྱེ་བོས་བསྔགས། །ཁྱད་པར་
P000010_v001_01129,སྒྲུབ་བརྒྱུད་ཡིད་བཞིན་ནོར་བུའི་སྲོལ། །དད་བསོད་རྒྱལ་མཚན་རྩེ་མོར་མཆོད་ནུས་,ན། །གྲུབ་གཉིས་འདོད་དགུའི་གྲུ་ཆར་འཇོ་བ་ཡི། །དོན་བརྒྱུད་རྟོགས་པས་འབྱོར་ལ་,ཐེ་ཚོམ་ཅི༑ ༑རྒྱལ་གསུང་མཐའ་དག་ངེས་དོན་ཀློང་དུ་གཅིག །ཤིང་རྟ་ཆེ་རྣམ་,དགོངས་པ་གཅིག་ཏུ་འབབས། །སྣང་སྟོང་ཟུང་འཇུག་ངེས་དོན་དབུ་མའི་སྲོལ། །མདོ་རྒྱུད་,ཀུན་གྱི་ལྟ་བའི་ཡང་སྙིང་ཡིན། །ཤེས་བྱའི་ཁོངས་ན་མི་སྟོང་མི་སྲིད་,ཀྱང༌། །སྟོང་པའི་རང་མདངས་མ་འགགས་ཅིར་ཡང་སྣང༌། །སྟོང་དང་རྟེན་འབྱུང་,ཟུང་འཇུག་དོན་གཅིག་ཏུ། །འཆར་གང་རྒྱལ་བ་དགྱེས་པའི་ལམ་བཟང་ཡིན། །དོན་དམ་
P000010_v001_01130,གནས་ཚུལ་བདེ་གཤེགས་སྙིང་པོའི་ཁམས། །ངོ་བོ་སྟོང་པས་རྟག་པའི་མཐར་མི་,གནས། །རང་བཞིན་འོད་གསལ་ཆད་པའི་མུ་དང་བྲལ། །གཉིས་སུ་བརྟགས་ཀྱང་གཉིས་མེད་,མཉམ་པ་ཉིད། །སྤྲོས་བྲལ་གཞི་ཡི་གནས་ལུགས་མཁྱེན་པར་མཛོད༑ ༑ཡོད་མེད་གང་ལྟར་,བཟུང་ཡང་འཁྲུལ་པའི་སེམས། །གཉུག་མའི་གཤིས་ལ་དགག་སྒྲུབ་ཡེ་ནས་དབེན། །སྤང་གཉེན་,རོ་མཉམ་གཟུང་འཛིན་བྲལ་བའི་ཀློང༌། །ཡིད་དཔྱོད་འཛིན་པས་མ་བསླད་སྒོམ་,པའི་བཅུད། །རྩལ་གྱི་རྟོག་ཚོགས་མཁའ་ལ་སྤྲིན་དེངས་བཞིན། །གང་ཤར་རང་གྲོལ་སྤང་,བླང་བྲལ་བའི་ངང༌། །རྗེས་ཐོབ་སྒྱུ་མ་ལྟ་བུའི་ལམ་ཁྱེར་གྱིས། །ཚོགས་གཉིས་
P000010_v001_01131,ཟུང་འབྲེལ་རྒྱལ་སྲས་སྤྱོད་པའི་སྲོག །སེམས་ཉིད་འོད་གསལ་ལྷན་སྐྱེས་ཡེ་ཤེས་,མཆོག །གློ་བུར་གཟུང་འཛིན་སྦུབས་རྒྱ་ལས་གྲོལ་ཚེ། །ཆོས་གཟུགས་ཡེ་ཤེས་ཉི་མ་,ཁོང་ནས་འཆར། །ཡིད་སྨོན་བྲལ་བ་འབྲས་བུའི་རྩེ་མོ་ལགས། །ཚུལ་འདི་དཔལ་ལྡན་,བླ་མའི་ཞལ་གྱི་རྒྱུན། །ཅུང་ཟད་སྙིང་གི་བུམ་པར་འཁྱིལ་བའི་ཆ། །གཡོ་སྒྱུ་,མེད་པས་ཕྱོགས་ཙམ་ཞུས་པ་ལགས། །འདི་དོན་ཐུགས་ལ་འཐད་ན་དེ་བཞིན་,མཛོད། །མི་འཐད་འགལ་བར་གཟིགས་ན་མཐོལ་ལོ་བཤགས། །མཉམ་ཉིད་ཀློང་དུ་དགོངས་པར་,མཛད་དུ་གསོལ། །དེ་སྐད་ཅོལ་ཆུང་པདྨ་བི་ཛ་ཡས། །གང་དྲན་འཕྲལ་མར་ཕུལ་
P000010_v001_01132,ལོ་དགེ་གྱུར་ཅིག །ཅེས་པའང་མཁས་བཙུན་བཟང་ཡོན་ཕུལ་དུ་བྱུང་བའི་གོ་,ཆེ་མཆོག་སྤྲུལ་ཀརྨ་བཤད་སྒྲུབ་ཆོས་ཀྱི་ཉི་མའི་ཐུགས་བཞེད་བཞིན།འོག་མིན་,བླ་མའི་གདན་ས་ཙཱ་འདྲ་རིན་ཆེན་བྲག་གི་གཟིམས་སྤྱིལ་ནས་གང་,ཤར་བཅོས་མེད་དུ་བྲིས་ཏེ་ཕུལ་བ་དགེ།༄༅། །དུས༵་གསུམ༵་གཤེ༵གས་པ༵འི་རྒྱལ༵་བ༵་,སྲས༵་དང༵་བཅ༵ས། །གང་ལས་གཤེགས་པའི་ལམ་མཆོག་བླ་མེད་ཕུལ། །རིན་ཆེན་བྱང་ཆུབ་,སེམས་ལ་ཕྱག་བྱས་ནས། །ཕན་པའི་སྙིང་གཏམ་སྨྲ་ཡི་སྙིང་ལ་ཆོངས། །ཡང་ཡང་,རྙེད་དཀའ་ཤིན་ཏུ་དོན་ཆེ་བའི། །ཡིད་བཞིན་ནོར་ལས་ཁྱད་འཕགས་དལ་འབྱོར་
P000010_v001_01133,རྟེན། །སྔོན་བསགས་མཐུ་ཡིས་ལན་གཅིག་རྙེད་དུས་འདིར། །ཤིན་ཏུ་བརྩོན་པས་སྙིང་ནས་,ཆོས་མཛོད་ཅིག །སྣོད་བཅུད་གང་ལ་བསམས་ཀྱང་རྟག་པ་མེད༑ ༑ཁྱད་པར་སྐྱེས་བུའི་,ཚེ་སྲོག་མི་བརྟན་གཡོ། །དོ་ནུབ་ཙམ་ཡང་མི་འཆིའི་གདེང་མེད་པས༑ ༑དེ་རིང་,ཉིད་ནས་བརྩོན་པས་ཆོས་མཛོད་ཅིག །སྲིད་པ་གང་དུ་སྐྱེས་ཀྱང་སྡུག་བསྔལ་,སྣོད༑ ༑བདེ་བའི་སྐབས་མེད་མེ་འོབས་སྲིན་གླིང་འདྲ། །འདི་ལས་ཐར་ཐབས་ད་རེས་,མ་བརྩོན་ན། །ཕྱིས་ནས་འགྱོད་པའི་དུས་ཤིག་འབྱུང་ཏ་རེ། །སྲིད་པར་འདུ་བྱེད་,ལས་ནི་དཀར་ནག་གཉིས། །དེ་ཡི་རྩ་བ་བདག་ཏུ་འཛིན་པ་སྟེ། །བདག་འཛིན་
P000010_v001_01134,ཉོན་མོངས་གཉེན་པོས་མ་བཅོམ་ན། །སྲིད་པའི་རྦ་ལས་ནམ་ཞིག་རྒལ་བར་,འགྱུར། །དེ་ཕྱིར་འདུ་བྱེད་དུ་མ་མི་རྟག་དང༌༑ ༑སྡུག་བསྔལ་སྟོང་པ་བདག་,མེད་ཡ་མ་བརླར། །ལེགས་པར་རྟོགས་ནས་འཕགས་པའི་བདེན་པ་བཞིར། །འཇུག་གང་ཐར་,པ་འདོད་ལ་མེད་ཐབས་མེད། །མཁའ་ཁྱབ་འགྲོ་ཀུན་ཕ་མའི་རང་བཞིན་ལ། །བྱས་,པ་ཤེས་ཤིང་དྲིན་གཟོའི་བསམ་པ་ཡིས། །འགྲོ་སྒྲོལ་ཁུར་ཁྱེར་སྨོན་འཇུག་བྱང་,ཆུབ་སེམས། །ཐེག་ཆེན་རྫོགས་བྱང་སྒྲུབ་ལ་མེད་ཐབས་ཅི། །མ་ལུས་འགྲོ་ཀུན་བདེ་,གཤེགས་སྙིང་པོ་ཅན། །རང་བཞིན་དག་པའི་ཆོས་ཉིད་རྟག་བཞུགས་ཀྱང༌༑ ༑དེ་ལྟར་
P000010_v001_01135,མ་རྟོགས་གཉིས་འཛིན་འཁྲུལ་བའི་རྒྱུས། །མེད་སྣང་སྲིད་པའི་ཐང་དུ་ཡུན་རིང་,འཕྱན། །ད་རེས་ཡང་དག་བཤེས་དང་འཕྲད་གྱུར་ཅིང༌། །ཟབ་རྒྱས་གདམས་པའི་བདུད་,རྩི་ཐོབ་དུས་འདིར། །ཡང་དག་ལྟ་བའི་མིག་བཟང་བསྒྲུབས་བྱས་ཏེ། །ཟབ་མོའི་ལམ་,ལ་རྣལ་འབྱོར་བརྩོན་པར་མཛོད། །ཆོས་ཀུན་བདག་མེད་སྤྲོས་བྲལ་མཉམ་པ་ཉིད། །འོད་,གསལ་རང་བཞིན་ཟུང་འཇུག་འདུས་མ་བྱས། །རྟག་ཆད་དྲྭ་བ་འཇོམས་པའི་སྨན་,ཆེན་པོས། །གཟུང་འཛིན་དགག་སྒྲུབ་གཅོང་ནད་སེལ་བར་མཛོད། །རང་སེམས་འཚུབ་མ་ཞི་,བའི་འོད་གསལ་དབྱིངས༑ ༑རྡོ་རྗེ་ནམ་མཁའི་དཀྱིལ་ལྟར་རྣམ་དག་པ། །ཀུན་རྟོག་སྤྲོས་
P000010_v001_01136,པ་མང་པོས་མ་བསླད་པར༑ ༑རང་བབས་གཉུག་མའི་ངང་དུ་ངལ་གསོས་མཛོད། །གང་,ལ་སྟོང་དང་སྙིང་རྗེ་ཟུང་འཇུག་པའི། །ལམ་མཆོག་དེ་ནི་སྲས་བཅས་རྒྱལ་,བས་བསྔགས། །འདི་མེད་ཐེག་ཆེན་ལམ་སྲོག་མ་ལུས་སྟོང༌། །དེ་ཕྱིར་ཉམས་ལེན་,སྙིང་པོ་འདི་ལ་མཛོད། །ཇི་སྲིད་གཟུང་འཛིན་དབྱིངས་སུ་མ་དག་པར། །དེ་སྲིད་,ལས་ཡོད་ལས་ཀྱི་སྒྲིབ་པའང་ཡོད། །དེས་ན་རྟེན་འབྱུང་སྒྱུ་མར་ཤེས་པའི་,ངང༌། །ཚོགས་གཉིས་ཟུང་འབྲེལ་ལམ་ལ་འབད་པར་མཛོད། །དེ་སྐད་ཉམ་ཆུང་ཆོས་,མེད་ཀུ་སཱ་ལི། །པདྨ་བི་ཛས་གང་དྲན་འཕྲལ་མ་རུ། །བརྗོད་པའི་དགེ་བ་
P000010_v001_01137,ཁྱེད་ཐུགས་ལ་སྨིན་ནས། །དགེ་བློ་ཡར་ཟླའི་དཔལ་ལྟར་འཕེལ་གྱུར་ཅིག །ཅེས་པའང་,སྒྲུབ་བརྩོན་ཡེ་ཤེས་རྒྱ་མཚོའི་བཞེད་སྐོང་དུ་ཕུལ་བ་དགེ།༄༅། །ཚི༵ག་རྗེས༵་མ༵་,འབྲང༵ས་དོ༵ན་གྱི༵་རྩ༵་བ༵་ཆོ༵ད། །ཚིག་གི་ལོ་མས་དོན་དམ་སྒྲིབ་ཉེན་ཆེ༑ ༑དོན་,དམ་ལྷན་ཅིག་སྐྱེས་པའི་ཡེ་ཤེས་ནི། །སྨྲ་བསམ་བརྗོད་པའི་ཡུལ་ལས་འདས་,པར་གསུངས། །བློ་འདས་ཉིད་ལ་བློ་ཡི་དཔྱོད་པས་ཅི། །བརྗོད་བྲལ་ཉིད་ལ་རྗོད་,པས་ཅི་ཞིག་འགྱུར། །མ་བཅོས་གཉུག་མ་དོན་གྱི་ཡེ་ཤེས་ཆེ། །རང་གར་བཞག་,ན་རང་བཞིན་ལྷུག་པར་འཆང༌། །བཅོས་ཤིང་བཅོས་ཤིང་རྣལ་མའི་དོན་ལ་
P000010_v001_01138,སྒྲིབ། །ཆུ་རྙོག་རང་སར་དྭངས་པའི་དཔེ་ལྟོས་ལ། །རང་བབས་མི་གཡོ་དགོངས་པའི་,བཙན་ས་ཟུངས། །རྩལ་རྟོག་གང་ཤར་རང་གྲོལ་ལམ་དུ་ཁྱེར། །འདི་ལ་གཉེར་ཁ་,མི་དགོས་གང་དགར་ཞོག །གོ་ལྡོག་རྔ་མོ་ལྟ་བུའི་ཚུལ་ལ་ལྟོས། །སྨིག་རྒྱུའི་,ཐག་པས་སུ་ཞིག་འཆིང་བར་བྱེད། །སྐད་ཅིག་རྟོག་པས་སུ་ལ་ཕན་གནོད་,ཅི། །ལྷོ་སྤྲིན་ནམ་མཁར་དེངས་པའི་དཔེ་ལྟོས་ལ། །གང་ཤར་གདོད་མའི་དབྱིངས་སུ་,སྐྱེལ་བར་མཛོད། །ངེས་འབྱུང་དད་མོས་གཞན་ཕན་བྱང་སེམས་གསུམ། །ནམ་ཡང་མེད་ཐབས་,མེད་པའི་ཆོས་གསུམ་ཡིན། །ཐབས་ཚུལ་དུ་མས་རང་གི་རྒྱུད་ལ་སྦྱོར། །ཚོགས་བསགས་
P000010_v001_01139,སྒྲིབ་སྦྱང་ལས་འབྲས་འདོར་ལེན་གསུམ། །ལམ་ཁྱེར་གྲོགས་སུ་མེད་ཐབས་མེད་པར་,གོ །སྟོང་ལྟ་ཧད་པོས་ཁྱད་དུ་མི་གསོད་པར། །རྒྱལ་བ་དགྱེས་པའི་ལམ་ལ་,སློབ་པར་མཛོད༑ ༑ཁ་ཅིག་དེང་སང་སྒྲུབ་པའི་དུས་མིན་ལས། །གནས་ལུགས་བསྒོམས་ཀྱང་,ཡར་སྐྱེད་མི་འབྱུང་ལོ། །མཐུན་གྱུར་ཡུལ་གནས་སྐྱེས་བུ་དམ་པས་ཟིན། །བདག་ཉིད་,ལེགས་སྨོན་སྔོན་བསགས་བསོད་ནམས་ཏེ། །མཐུན་རྐྱེན་འཁོར་ལོ་བཞི་ཡིས་འབྱོར་དུས་,འདིར། །ལམ་གྱི་ཡོན་ཏན་མཐའ་དག་སྐྱེ་མིན་ན། །ངན་འགྲོ་ལོག་པར་ལྟུང་ཚེ་,ཡིན་ནམ་ཅི། །ཉོན་མོངས་རྒྱུད་དྲག་སྙིགས་མ་ལྔ་བདོའི་ཚེ། །འབྲས་བུ་གསང་ཆེན་
P000010_v001_01140,འབྱོན་པའི་དུས་སུ་གསུངས། །ཁྱད་པར་ཀུན་བཟང་ཐུགས་ཀྱི་བསྟན་པ་ཞེས། །རྒྱུད་ནས་,བསྔགས་པའི་དུས་ནི་དེང་ལགས་པས༑ ༑ཉམས་ལེན་ནུས་ན་ཚེ་འདིར་འབྲས་སྨིན་,ངེས། །དེ་སླད་བརྩོན་པའི་གོ་ཆ་མི་གཡེལ་འཚལ༑ ༑ཞེས་པའང་བི་ཛས་སོ། །༄༅། །བླ་མ་,ལ་ཕྱག་འཚལ་ལོ། །རྙེད་དཀའི་དལ་འབྱོར་ཐོབ་ཚེ་སྙིང་པོ་ཆོས་ལ་དྲིལ། །ནམ་,འཆི་ངེས་མེད་སེམས་ལ་ལོང་མེད་བློ་སྣ་སྟུངས། །ལས་འབྲས་ཡིད་ཆེས་སྐྱེད་,ལ་འཇུག་ལྡོག་ལག་ལེན་དྲིལ། །འཁོར་བའི་སྡུག་བསྔལ་སོམས་ལ་ངེས་འབྱུང་སྐྱོ་,ཤས་སྐྱེད། །བྱས་པ་དོན་མེད་སོམས་ལ་འདིར་སྣང་བྱ་བ་ཐོངས། །གཏན་གྱི་འདུན་
P000010_v001_01141,མ་སྒྲུབ་ཕྱིར་སྒོ་གསུམ་དགེ་ལ་འབོད། །ཡོན་ཏན་ཀུན་གྱི་གཞི་མ་ཚུལ་,ཁྲིམས་མིག་བཞིན་སྲུངས། །ཐེག་ཆེན་ལམ་གྱི་རྩ་བ་བྱམས་དང་སྙིང་རྗེ་སྒོམས། །དབང་,ཐོབ་དམ་ཚིག་གཙང་མས་རིམ་གཉིས་ཟབ་མོར་དྲིལ། །དམ་པ་གསུམ་གྱིས་ཟིན་,པས་བྱས་པ་དོན་ལྡན་མཛོད། །དེ་ལྟར་མཛད་ན་འདིར་བདེ་ཕྱི་མར་སྐྱིད་,པ་ལགས། །འདི་དོན་ཐུགས་ལ་འཇོག་མཛོད་རྣམ་ཀུན་དགེ་གྱུར་ཅིག །པདྨ་བི་ཛས་,སོ། །༄༅། །ཉུང་གསལ་གོ་བདེའི་ཚིགརྫོགས་སངས་རྒྱས་ལ་གསོལ་བ་འདེབས། །དམ་པའི་ཆོས་ལ་,སྐྱབས་སུ་མཆི། །དགེ་འདུན་རྣམས་ཀྱི་ཐུགས་རྗེས་ཟུངས། བསམ་པ་ཆོས་བཞིན་འགྲུབ་པར་
P000010_v001_01142,ཤོག །དད་ལྡན་རྡོ་བའི་ཕྲིན་ལན་དུ། །ཉུང༵་གས༵ལ་གོ༵་བདེ༵འི་ཚི༵ག་འདི་བརྗོད། །རྙེད་དཀའི་,མི་ལུས་ཐོབ་གྱུར་ཅིང༌། །ཡང་དག་སངས་རྒྱས་བསྟན་དང་མཇལ། །དགེ་བློ་རྒྱུད་,ལ་སྐྱེས་པ་དེ། །ཚེ་སྔོན་བསོད་ནམས་བསགས་པའི་རྟགས། །ཡིད་བཞིན་ནོར་བུ་རྙེད་,ལས་ལྷག །བརྩོན་པས་ཆོས་ལ་མ་འབད་ན། །མི་རྟག་འཆི་བ་མྱུར་དུ་འོང༌,། །འཆི་ཚེ་ཆོས་ལས་སྐྱབས་གཞན་མེད། །དེ་ཕྱིར་སྙིང་ལ་རི་མོ་བྲིས། །སྐྱེས་པའི་,མཐའ་ནི་འཆི་བ་ཡིན། །འདུས་པའི་མཐའ་ནི་འབྲལ་བར་ངེས། །བསགས་པའི་མཐའ་ནི་,འཛད་པར་འགྱུར། །མཐོན་པོའི་མཐའ་ནི་ལྟུང་བའི་རྒྱུ༑ ༑བརྩེགས་པའི་མཐའ་ནི་འགྱེལ་བ་
P000010_v001_01143,སྟེ། །ཅི་ལ་བསམས་ཀྱང་སྐྱོ་བའི་གནས། །འཁོར་བའི་ཆོས་ལ་སྙིང་པོ་མེད། །སྙིང་པོ་,དམ་པའི་ལྷ་ཆོས་མཛོད། །འཁོར་བའི་གནས་ན་བདེ་བ་མེད། །ངན་སོང་སྡུག་བསྔལ་,བཟོད་པར་དཀའ། །ལྷ་མིའི་བདེ་སྐྱིད་མི་རྟག་འགྱུར། །དེ་ཕྱིར་སྐྱོ་བ་སྐྱེད་པར་,རིགས། །སྲིད་པའི་བདེ་སྡུག་ལས་ཀྱི་མཐུ། །དགེ་བ་ལས་ནི་བདེ་བ་འབྱུང༌༑ ༑མི་,དགེ་བ་ལས་སྡུག་བསྔལ་སྐྱེད། །འདི་ལ་ཅུང་ཟད་འགྱུར་བ་མེད། །དེ་ཕྱིར་རང་,དབང་རང་ལ་ཡོད། །བླང་དོར་ལག་ལེན་ཚུལ་བཞིན་མཛོད། །སྙིང་ནས་དམ་ཆོས་བསྒྲུབ་,པ་ལ། །བར་ཆད་བདུད་ནི་ཅིར་ཡང་བརྫུ། །བློ་གཏད་དཀོན་མཆོག་གསུམ་ལ་ཞུས། །སྐྱབས་
P000010_v001_01144,འདིས་ནམ་ཡང་བསླུ་མི་སྲིད། །སེམས་ཅན་ཕ་མའི་རང་བཞིན་ལ། །ཁྲོ་དང་གནོད་,སེམས་འཚེ་བ་སྤོངས། །ཀུན་ལ་བྱམས་དང་སྙིང་རྗེ་སྐྱེད། །སྒོ་གསུམ་དགེ་བའི་ལས་,ལ་འབུངས༌༑ ༑སྤྱོད་པ་ཆོས་དང་ཅི་མཐུན་གྱིས། །ཀུན་ཀྱང་སེམས་ཅན་དོན་དུ་,བསྔོས། །དེས་ནི་ཁྱོད་ལ་དགེ་བར་འགྱུར། །དྲན་དང་ཤེས་བཞིན་འབྲལ་མེད་ཀྱིས། །དུས་རྒྱུན་,རང་གི་སེམས་ལ་རྟོགས། །དགེ་བར་འདུག་ན་གཟེངས་བསྟོད་ལ། །ཉེས་པར་འདུག་ན་,ཚར་གཅོད་བྱོས༑ ༑རང་རྒྱུད་ཆོས་དང་ཞུ་དག་གྱིས། །སེམས་རྒྱུད་ཆོས་དང་འདྲེས་གྱུར་,ན། །ཅི་བྱེད་དགེ་བའི་ལམ་དུ་འགྲོ། །འཁོར་བ་སྤོང་ལ་དཀའ་རྒྱུ་མེད། །ཡོན་ཏན་
P000010_v001_01145,ཐམས་ཅད་ངང་གིས་འདུ༑ ༑ཅི་ལྟར་བྱས་ཀྱང་བདེ་བ་སྟེ། །གང་ལྟར་བྱས་ཀྱང་,སྐྱིད་པ་ཉིད། །ཕ་མའི་དྲིན་ལན་དེ་ཡིས་འཁོར། །དཀོན་མཆོག་མཆོད་པ་དེ་རང་,ཟབ། །རང་གི་བསགས་སྦྱང་སྙིང་པོ་དེ། །དལ་འབྱོར་དོན་ལྡན་འགྱུར་བ་ལགས། །དེ་སྐད་,རྒན་པོ་བི་ཛས་སྤྲིངས། །ཁྱོད་ཀྱི་དགེ་བློ་གོང་འཕེལ་ནས། །ཚེ་དང་ཆོས་སྤྱོད་,མཐར་ཕྱིན་ཅིང༌། །དོན་གཉིས་འགྲུབ་པའི་བཀྲ་ཤིས་ཤོག༑༈ ཐོག་མར་བློ་ལྡོག་རྣམ་,བཞིས་རྒྱུད་སྦྱང་ངོས། །ཚུལ་ཁྲིམས་ཕུང་པོ་ཡོངས་སུ་དག་པ་དང༌། །ཐོས་བསམ་,སྒོམ་པའི་ཡོན་ཏན་གོང་འཕེལ་ངོས། །རང་གཞན་དོན་གཉིས་འགྲུབ་པའི་ཉམས་བཞེས་
P000010_v001_01146,མཛོད། །ཅེས་པའང་བི་ཛས་སོ། །༈ ཨོཾ་སྭསྟི། གྲུབ་པ་ཡོངས་ཀྱི་གཙུག་གི་ཅོད་པཎ་གྱིས། །ཞབས་,སེན་པདྨའི་གེ་སར་ལེགས་བསྟེན་པའི། །རྒྱལ་ཀུན་ཡེ་ཤེས་གཅིག་བསྡོམས་མཚོ་སྐྱེས་,རྗེས། །ཁྱོད་ལ་ཤིས་པའི་མེ་ཏོག་དེང་འདིར་སྩོལ། །རིང་མོ་ཉིད་ནས་མཛའ་བ་,ལྷོད་མིན་འབྲས། །ཕྲིན་ཡིག་དཔྱིད་ཀྱི་དཔལ་མོས་ཉེར་བསྐུལ་རྒྱུས། །ལེགས་པར་འདོམས་པ་,དབྱར་རྔ་གསར་པའི་སྒྲ༑ ༑སྒྲོགས་ལ་སྐལ་བཟང་མདོངས་མཐའ་དགའ་བར་མཛོད། །མངོན་མཐོའི་,ཡོན་ཏན་རྫོགས་པའི་ཨུཏྤལ་ལ། །པཎ་ཆེན་བླ་མའི་ཐུགས་རྗེའི་ཉི་འོད་ཀྱིས། །བསྐྱངས་,དེས་རྣམ་དཔྱོད་གེ་སར་རྒོད་པའི་དཔལ། །སྔོན་བསགས་ལེགས་སྨོན་རྩ་བ་བརླིང་
P000010_v001_01147,བའི་མཐུ། །དེ་ལྟ་ན་ཡང་སཱ་ལའི་ཁྲི་ཤིང་དང༌། །མི་གཙང་ཉ་རོས་,དཀྲིས་པའི་ཀུ་ཤ་བཞིན། །གྲོགས་ལ་བསྟེན་ནས་མཐོ་དམན་ཀུན་བྱེད་ཕྱིར། །ད་དུང་,དགེ་བའི་བཤེས་གྲོགས་བསྟེན་པ་གནད། །ཐོས་སོགས་ཡོན་ཏན་འབྲས་ཁུལ་ལྕི་ན་,ཡང༌། །རྣམ་དག་ཁྲིམས་ཀྱི་རྩ་བ་བརླིང་མིན་ན། །གཞན་ཕན་གྲིབ་བསིལ་སྣུམ་,པོས་སྐལ་བཟང་མགྲོན། །བདེ་བའི་ངལ་སྟེགས་འཆའ་བར་ནུས་མ་ཡིན། །གང་ལ་ཐོས་,སོགས་ནོར་གཞན་དང་བྲལ་ཡང༌། །དྲི་མེད་ཚུལ་ཁྲིམས་རིན་ཆེན་རྒྱན་གཅིག་,པུས། །སྲིད་ན་གྲགས་པའི་གདུགས་དཀར་ཆེས་བརླིང་བའི། །ངང་ཚུལ་མངོན་དུ་གྱུར་ལ་
P000010_v001_01148,སུ་ཡིས་བསྙོན། །ཁྲིམས་ལྡན་ཐོས་མང་འབྱོར་པའི་དཔག་བསམ་དབང༌། །མཁས་ཚུལ་འདོད་,དགུའི་འབྲས་མང་སྦྱིན་མཁས་ན། །མ་བོས་བློ་གསལ་རྣམ་སད་གཞོན་ནུའི་ཚོགས། །རབ་,འདུས་གྲགས་པའི་དྲི་བསུང་ཉམས་པ་མེད། །དེ་སླད་དམ་པ་རྣམས་ཀྱིས་ལེགས་,བསྔགས་པའི། །ཚུལ་གནས་ཐོས་བསམ་སྒོམ་པའི་ཡོན་ཏན་ལ། །གཅིག་ཏུ་བརྩོན་པའི་བརྟུལ་,ཞུགས་མི་ལྷོད་ངོས། །བག་ཡོད་བདུད་རྩིའི་དགའ་སྟོན་བཞེས་པར་མཛོད། །རེས་འགའ་ནགས་,སུ་སྐྱེས་པའི་པདྨ་བཞིན། །དབེན་གསུམ་ལྗོན་པའི་བསིལ་གྲིབ་ཉེར་བརྟེན་ནས། །ཟབ་གསང་,རྟོགས་པའི་བདུད་རྩིའི་ཉིང་ཁུ་ཡིས། །རང་དོན་ཞི་བའི་གེ་སར་འབྱོར་བར་
P000010_v001_01149,མཛོད། །རེས་འགའ་རྫིང་ན་གནས་པའི་པདྨ་བཞིན། །གཞན་ཕན་སྙིང་རྗེའི་ཆུ་བ་བརླན་,བྱས་ནས། །ལེགས་བཤད་བཅུད་ཀྱིས་དོན་གཉེར་བུང་བའི་ཁྱུ། །ཚིམས་བྱས་ཐུབ་བསྟན་སྐྱེད་,ཚལ་མཛེས་པར་མཛོད། །རྣམ་ཀུན་དྲན་དང་ཤེས་བཞིན་ལྕགས་ཀྱུ་ཡིས། །སེམས་ཀྱི་གླང་,པོ་ཡན་པར་མི་བཏང་བར། །ཆོས་ལ་སེམས་པའི་ཀ་བར་ལེགས་བཏགས་ནས༑ ༑རྒྱལ་,སྲས་སྤྱོད་ལས་ནམ་ཡང་ཉམས་མེད་མཛོད། །རྟེན་འབྱུང་ཆོས་ཀུན་སྟོང་ཉིད་ཀློང་,དུ་གཅིག །སྟོང་པའི་རང་མདངས་རྟེན་འབྱུང་སྒྱུ་མར་ཤར། །རྒྱས་གདབ་མི་དགོས་ཡེ་,ནས་ལྷུན་གྱིས་གྲུབ། །ཟུང་འཇུག་ལྟ་བའི་གནད་གསང་མཁྱེན་པར་མཛོད། །འོད་གསལ་རང་
P000010_v001_01150,བཞིན་སེམས་ཀྱི་ཆོས་ཉིད་ཁམས། །འཆིང་གྲོལ་གཉིས་མེད་གདོད་ནས་མཉམ་པ་ཉིད༑ ༑རང་,གནས་མི་གཡོ་ཡེ་ཤེས་ཆེན་པོའི་ཀློང༌། །ཅོག་བཞག་སྒོམ་པའི་ཉམས་མྱོང་,འབྲལ་མེད་མཛོད། །ཚོགས་དྲུག་ཡུལ་ཀུན་བདེན་སྟོང་སྒྱུ་མ་བཞིན། །གང་སྣང་ཞེན་མེད་,སྤྱོད་པའི་ལམ་ཁྱེར་གྱིས། །མ་ཆགས་སྐྱོན་བྲལ་ཆུ་ཡི་པདྨ་ལྟའི། །དམ་པས་བསྔགས་,པའི་ཚུལ་ལ་འབད་པར་མཛོད། །ལྷག་པའི་དོན་དམ་དཀོར་བདུན་ངོ་བོར་མཉམ། །ཀུན་,རྫོབ་ཕུང་སོགས་གདན་གསུམ་ལྷ་ཡི་དལ། །ཟུང་འཇུག་ཡེ་ནས་ཆོས་སྐུར་གནས་,ཤེས་པས། །འབྲས་བུའི་ས་ལ་གཏན་སྲིད་ཟིན་པར་མཛོད། །དེ་སྐད་ཚིག་དོན་རྣམ་
P000010_v001_01151,བཀྲའི་ངང་མོ་ཞིག །བློ་གྲོས་རྒྱ་མཚོའི་ཡིད་ཀྱི་རྫིང་བུ་ནས། །ཉེར་ཐོན་ལྔ་,རིག་སྨྲ་བའི་མཁྱེན་པའི་མཚོར། །ཡིད་ཀྱིས་ཅི་དགར་རྩེན་འདིས་མཉེས་པར་མཛོད། །མཁྱེན་,རབ་ཟུར་ཕུད་ལྔ་པའི་ལང་ཚོའི་རྩེར༑ ༑བརྩེ་ཆེན་པད་དཀར་འཆང་བ་རྗེས་,ཆགས་མདངས། །ནུས་མཐུ་རྡོ་རྗེ་ཅན་ལྟར་ཆེས་དཔའ་བའི། །དགེ་མཚན་ནུབ་པ་མེད་,པས་སྲུངས་གྱུར་ཅིག །༄༅། །རབ་དཀར་བསོད་ནམས་གསེར་གྱི་ཤིང་རྟ་ཡིས། །རྨད་བྱུང་འཁོར་,ལོ་བཞི་ཡི་རྒྱལ་ཐབས་ལ། །དབང་བསྒྱུར་སྡེ་བཞིའི་མངའ་ཐང་ཆེས་དར་བའི། །ལྷ་,རིགས་ས་ཡི་ཚངས་པ་མཆོག་གི་དྲུང༌། །ལུས་ཀྱི་འཁྲི་ཤིང་རྒ་ནའི་
P000010_v001_01152,གཞན་དབང་དུ། །གྱུར་ཀྱང་རིང་ནས་མཛའ་བའི་ཡིད་སྐྱེས་གཞོན། །ལྷག་བསམ་འཁར་བ་,ལ་བརྟེན་ཀུ་སཱ་ལིས། །ཞུ་མཆིད་མགྲིན་པའི་རྒྱུད་མང་འཁྲོལ་འདིར་དགོངས། །རིང་མོ་,ཉིད་ནས་རྒྱལ་སྲས་སྤྱོད་གཞུང་ཆེར། །ཡང་ཡང་གོམས་པའི་འབྲས་རྟགས་མ་རྨས་,པ། །དེང་འདིར་ས་ཆེན་ཆོས་བཞིན་ལེགས་སྐྱོང་པའི༑ ༑རྣམ་ཐར་གཙང་མས་འགྲོ་འདི་,སྐལ་བཟང་བྱས། །ཐུབ་བསྟན་སྤྱི་དང་བྱེ་བྲག་དྭགས་རྙིང་གི། །བསྟན་པའི་སྙིང་པོ་,བཤད་སྒྲུབ་འདུས་པའི་སྡེ། །གསར་དུ་སྤེལ་སོགས་རྣམ་དཀར་ཕྱག་བཞེས་ཆེ། །སྔོན་བྱོན་,ཆོས་རྒྱལ་མེས་དབོན་སྤུན་ཟླར་འཁུམས། །ཁྱད་པར་དུ་ཡང་འཇམ་མགོན་བླ་མ་
P000010_v001_01153,ཡི། །རིང་ལུགས་ཟླ་མེད་མཛོད་ལྔའི་སྨིན་གྲོལ་རྒྱུན། །ཆེས་ཆེར་འཕེལ་བའི་ཐུགས་བསྐྱེད་,བརྩོན་པའི་གོ །བརླིང་འདིས་འཕགས་པའི་རང་མཚན་གསལ་བར་བྱས༑ ༑ངོ་མཚར་ཆེ་འོ་,ས་སྐྱོང་ཆོས་ཀྱི་རྗེ། །སྐལ་བ་བཟང་ངོ་བགྱི་བ་དོན་ལྡན་ཉིད། །བཀའ་འདྲིན་,ཆེ་འོ་བསྟན་དང་འགྲོ་བ་ལ། །ཡི་རང་འབུལ་ལོ་སླར་ཡང་བརྩོན་པར་,མཛོད། །རྒྱལ་བར་གྱུར་ཅིག་ལྷས་བསྐོས་ར་ཛ་མཆོག །མི་མཐུན་འགལ་རྐྱེན་བདུད་སྡེའི་,གཡུལ་ཚོགས་ལས༑ ༑ཤིས་པར་གྱུར་ཅིག་ཕྱོགས་དང་དུས་ཀུན་ཏུ། །དཀོན་མཆོག་རྩ་གསུམ་,དཀར་ཕྱོགས་ཡོངས་ཀྱི་མཐུས། །ལུགས་གཉིས་བྱ་བས་ཚུར་ལ་བཏང་གྱུར་པའི། །འདིར་གནས་
P000010_v001_01154,དགེ་སྦྱོང་གཟུགས་བརྙན་འདུ་གསུམ་པ། །རང་ཤོང་བྲག་གི་སྤྱིལ་བུར་འདི་ནས་,བཟུང༌། །འཆི་བ་བསྒུགས་ཏེ་གཅིག་ཏུ་གནས་སྙམ་ལགས། །མཆོག་གི་བཀའ་ལུང་གསེར་,སྦྲམ་ལྟར་ལྕི་བ། །ཉམས་མེད་འབྱོར་པ་སྙིང་ལ་རབ་སིམ་ཞིང༌། །ཐུགས་བཞེད་,སྐོང་ལ་སྤྲོ་བ་ཆེར་བརྟན་ཀྱང༌། །རྒ་ནའི་གཞན་དབང་གྱུར་འདིས་བདག་,ནོངས་སོ། །མི་གུས་མ་ལགས་རྒྱགས་དང་དྲེགས་པས་མིན། །ལང་ཚོ་ཡོལ་དང་བཞི་,བརྒྱ་རྩ་བཞི་ཡི། །ནད་ཀྱིས་མནར་ལ་བདག་གིས་ཅི་བྱར་ཡོད། །དེ་སླད་མི་,ཡི་དབང་པོས་བཟོད་པར་མཛོད། །གང་དག་མཛའ་གཅུགས་སྲད་བུས་ཡིད་ཀྱི་གྲོགས། །འཆིང་
P000010_v001_01155,བ་གང་དེ་རིང་ཡང་ཉེ་བ་སྟེ། །དེ་ལྡོག་ལྷན་ཅིག་གནས་ཀྱང་དེ་,ལྟ་མིན༑ ༑དེ་སླད་བྱང་ཆུབ་བར་དུ་མི་འབྲལ་སྨོན། །གང་ལ་ཕན་པར་འདོམས་,གང་བླ་མ་སྟེ། །དེ་ཉིད་རྗེས་སུ་སྒྲུབ་གང་སློབ་མའི་མཆོག །དེ་སླད་ས་,ཡི་ཚངས་པ་མཆོག་གིས་ཀྱང༌། །སྔོན་བྱོན་ཆོས་རྒྱལ་དམ་པའི་རིང་ལུགས་,སྐྱོངས། །འབངས་འཁོར་མཐའ་དག་མ་ཡིས་བུ་བཞིན་དུ༑ ༑ལེགས་སྐྱོངས་འཇམ་པའི་དཔྱ་ཡིས་,འཚོ་བ་དང༌། །ཉམ་ཆུང་རི་དང་ཆུ་ལ་གནས་སོགས་ཀྱི། །མགོན་མེད་རྣམས་,ལ་མི་འཇིགས་སྦྱིན་པར་མཛོད། །དུས་ཆེན་རྣམས་སུ་ཡན་ལག་བརྒྱད་པ་སོགས། །ཁྱིམ་
P000010_v001_01156,པ་རྣམས་ཀྱིས་སྒྲུབ་སླ་དོན་ཆེ་བའི། །དཀར་རྒྱུན་སྤེལ་དང་སྡིག་དང་འབྲེལ་,བའི་སྲོལ། །སྔར་ཡོད་རྒྱུན་ཆོད་ཕྱིན་ཆད་སྤེལ་མི་འཚལ། །ད་ལྟའི་བདེ་སྡུག་སྔོན་,བསགས་འབྲས་བུ་སྟེ། །ཕྱི་མར་ཅིར་འགྱུར་ད་ལྟའི་ལས་ཀྱིས་བྱེད། །ལས་འབྲས་མི་,བསླུ་ཐུབ་གསུངས་གཅེས་པའི་མཛོད། །ལེགས་པར་ཤེས་ན་བླང་དོར་བརྩོན་པ་གལ། །མཐའ་,མེད་སྲིད་པའི་སྡུག་བསྔལ་བཟོད་པར་དཀའ། །དེ་ལས་སྐྱོབ་ནུས་དཀོན་མཆོག་ལས་,གཞན་སུ། །ཡིད་ཆེས་བློ་གཏད་ནུས་ན་ཅི་བསམ་འགྲུབ། །དེ་སླད་དཀོན་མཆོག་མཆོད་,ལ་བརྩོན་པར་མཛོད། །མཁའ་མཉམ་འགྲོ་ཀུན་ཕ་མའི་རང་བཞིན་ཏེ། །དེ་ལ་ཉེ་
P000010_v001_01157,རིང་ལྟ་བ་འཁྲུལ་པའི་བློ། །དེ་སླད་ཚད་མེད་བཞི་ལ་བློ་སྦྱོང་ཞིང༌,། །བྱང་ཆུབ་སེམས་གཉིས་རྟག་ཏུ་གོམས་པར་མཛོད། །འགྲོ་བའི་བདེ་སྐྱིད་སངས་རྒྱས་,བསྟན་ལ་རག །དེར་འཛིན་བྱེད་པ་བཤད་དང་སྒྲུབ་པའི་སྡེ། །གང་ན་སུ་བཞུགས་,ཀུན་ལ་དག་སྣང་དང༌། །ཞབས་ཏོག་སྲི་ཞུ་བརྩོན་པ་ལྷུར་ལེན་མཛོད། །གསང་,སྔགས་ལམ་གྱི་རྩ་བ་སྨིན་བྱེད་དབང༌། །དེ་ཡི་སྲོག་ནི་དམ་ཚིག་,ལ་ཐུག་ཕྱིར། །རྩ་བ་ཡན་ལག་དམ་ཚིག་མ་ཉམས་དང༌། །རིམ་གཉིས་ལམ་,ལ་བརྟན་པ་ཐོབ་པར་མཛོད། །འཁོར་འདས་ཆོས་ཀུན་རང་སེམས་གཉུག་མའི་རྩལ། །སེམས་
P000010_v001_01158,ཉིད་རིག་སྟོང་རང་བྱུང་རྫོགས་པ་ཆེ། །སྐུ་གསུམ་དགོངས་པའི་ངོ་བོར་ཡེ་,ནས་གནས། །ངོ་ཤེས་རྩལ་རྫོགས་བརྟན་པ་ཐོབ་པ་གལ། །རང་སེམས་བླ་མར་རྟོགས་,ན་ལྟ་བའི་རྩེ། །དེ་དང་འབྲལ་བ་མེད་ན་སྒོམ་པའི་མཆོག །དེ་ཉིད་མངོན་,དུ་གྱུར་ན་འབྲས་བུ་སྟེ། །དེ་ལས་གཞན་པའི་ཉམས་ལེན་ཡོད་མི་དགོས། །རྗེས་,ཐོབ་ཆོས་ཀུན་སྒྱུ་མར་ཤེས་པའི་ངང༌། །ཚོགས་གཉིས་ཟུང་འབྲེལ་ལམ་ལ་,སློབ་པ་དང༌། །སྤངས་བསྒྱུར་ཁྱེར་གསུམ་རང་གི་བློ་ཚོད་དང༌། །བསྟུན་ནས་,དགག་དགོས་རང་རྒྱུད་མི་འཆིང་གཅེས། །ཚུལ་འདི་དཔལ་མགོན་བླ་མའི་ཞལ་གྱི་
P000010_v001_01159,རྒྱུན། །ཆ་ཙམ་བདག་བློའི་བུམ་པར་འཁྱིལ་བའི་ཤས། །གསོལ་འདི་མི་དབང་ཐུགས་མཚོར་,སིམ་མཛོད་ལ། །སླད་ནས་དགྱེས་པའི་སྤྱན་རས་བཙའ་བར་འོས། །ཁྱད་པར་མཆོག་གི་,ཞོ་ཤས་ཉེར་འཚོ་བའི། །རིག་འཛིན་མཁའ་སྤྱོད་གླིང་གི་སྒྲུབ་པའི་སྡེ། །འཛིན་བྱེད་,མཆོག་སྤྲུལ་ལྟོས་འཁོར་བཅས་རྣམས་ལ། །ཐུགས་རྗེའི་གྲིབ་བསིལ་རྟག་ཏུ་བསྣུམ་པར་,མཛོད། །འབྱུང་འགྱུར་དུ་ཡང་ས་ཡི་ཚངས་པ་མཆོག །འཇིགས་བྲལ་སེང་གེའི་ཁྲི་ལས་,གཡོ་མེད་པར༑ ༑དགེ་བཅུའི་བཀའ་ཁྲིམས་བཙན་པོས་ནོར་འཛིན་ཁྱོན། །ཡོངས་ཁྱབ་ཕན་བདེའི་,དགའ་སྟོན་རྒྱས་གྱུར་ཅིག །མཁའ་ལ་རྩ་གསུམ་བྱིན་རླབས་སྤྲིན་ཆེན་འཁྲིགས། །བར་ན་
P000010_v001_01160,དཀར་ཕྱོགས་བདེན་མཐུ་གྲུ་ཆར་འཇོ། །ས་ལ་སྐྱེ་དགུ་དགའ་བའི་གླུ་དབྱངས་,སྙན། །རྫོགས་ལྡན་གསར་དུ་འཆར་བའི་བཀྲ་ཤིས་ཤོག །༄༅། །དཔྱོད་ལྡན་ལ་གདམས་པ།དུས་གསུམ་,སངས་རྒྱས་ཐམས་ཅད་ཀྱི་ངོ་བོ།བཀའ་དྲིན་མཚུངས་པ་མེད་པའི་གཏེར་ཆེན།དྲིན་,ཆེན་རྩ་བའི་བླ་མ་རིན་པོ་ཆེ་མཁྱེན་ནོ། །བདག་དང་མཐའ་ཡས་པའི་,སེམས་ཅན་ཐམས་ཅད་ཀྱི་བློ་སྣ་དམ་པའི་ཆོས་ལ་འགྱུར་བར་བྱིན་,གྱིས་བརླབ་ཏུ་གསོལ། དེ་ཡང་འོ་སྐོལ་རྣམས་སྔོན་བསགས་རྣམ་པར་དཀར་བའི་,མཐུ་ལས༑ ད་རེས་སངས་རྒྱས་ཀྱི་བསྟན་པ་རིན་པོ་ཆེ་དར་བའི་ཡུལ་
P000010_v001_01161,དབུས་སུ་སྐྱེས། ཐོས་བསམ་གྱི་རྟེན་དབང་ཤེས་ལ་སྐྱོན་མ་ཞུགས། ཚེ་འདིར་མཚམས་,མེད་བྱས་པ་ལྟ་བུ་ལམ་སྐྱེ་བའི་གེགས་མངོན་གྱུར་པ་མེད་ཅིང༌,། སངས་རྒྱས་ཀྱི་ཐུགས་རྗེས་དགེ་བློ་རེས་འགའ་ཙམ་སྐྱེས་སུ་ཟིན་ཀྱང༌,། བློ་བག་ཆགས་ངན་གོམས་ཀྱི་དབང་གིས། དགེ་བའི་ལས་ལ་ནི་གཡག་རྒོད་,ཀྱི་མཇིང་བ་ལྟར་བཀོལ་དུ་མི་གཏུབ་ཅིང༌། མི་དགེ་བའི་ལས་ལ་,ནི་མི་གཙང་བ་ལ་སྦྲང་བུ་འདུ་བ་ལྟར་ངམ་ངམ་ཤུགས་ཀྱིས་,འཇུག་པས། ཅི་བསམ་ཕྱིན་ཅི་ལོག་དང༌།ཅི་བྱེད་སྡིག་པ་ཁོ་ན་ལ་
P000010_v001_01162,སྤྱོད་པས། དལ་འབྱོར་རྨི་ལམ་གྱི་རྒྱལ་སྲིད་ལྟར་ལན་གཅིག་ཐོབ་པ་འདི། དོན་,མེད་ཆུད་ཟོས་སུ་གཏོང་བ་ནི། སྲོག་མ་ཆད་ཀྱང་རོ། འདྲེས་མ་ཁྱེར་ཀྱང་,སྨྱོན་པ། རིན་པོ་ཆེའི་གླིང་དུ་སོན་ནས་ལག་སྟོང་དུ་ཕྱིན་པ་བས་,ཆེས་བླུན་པས་རང་སེམས་རང་ལ་དཀར་ན། རང་དབང་རང་ལ་ཡོད་པའི་,དུས་འདི་རུ། ནམ་གཞག་གཏན་གྱི་འདུན་མ་དམ་པའི་ཆོས་གཤའ་མ་ཞིག་,ཨེ་འགྲུབ་ལྟ་དགོས། དེ་ཡང་སང་བྱ་གནང་བྱ་དང༌། དགྲ་འདུལ་གཉེན་སྐྱོང༌,། བུ་ཚའི་འདུག་ཆུས་ཀྱི་བྲེལ་གཡེང་གི་རྗེས་ལ་བྱ་སྙམ་ཡང་ཕན་
P000010_v001_01163,པ་མེད་དེ༑ ཕྱི་སྣོད་ཀྱི་འཇིག་རྟེན་ཆགས་གནས་འཇིག་སྟོང༌། འཕེལ་འགྲིབ་དུས་,ཀྱི་ཁུག་པ།ནམ་ཟླ་དུས་བཞིའི་འགྱུར་ལྡོགཉིན་མཚན་སྐད་ཅིག་ཐང་ཅིག་རེ་,ལ་བསམས་ཀྱང་མི་རྟགནང་བཅུད་ཀྱི་སེམས་ཅན་མཐོ་སྲིད་པའི་རྩེ་མོ་,ནས་བཟུང༌། དམའ་ན་རཀ་དམྱལ་ཁམས་ཡན་ཆོད། སྐྱེ་བཞི་བརྒྱུད་ལྔས་བསྡུས་པའི་,འགྲོ་བ་རྣམས་ཀྱི་བདེ་སྡུག་འབྱོར་རྒུད་མཐོ་དམན་གང་ལ་བསམས་ཀྱང་,རྟག་མི་ཐུབ། སྐྱེས་ནས་མ་ཤི་སྟེ་ཚེ་ཐར་དུ་ལུས་པ་ནི་སུ་,ཡང་མེད༑ དེ་སྔོན་རང་རེ་རྣམས་ཀྱི་ཚེ་འདིའི་མཐོང་ཆོས་སུའང༌། མཐོན་པོ་
P000010_v001_01164,དམའ་མོར་ལྟུང་བ་དང༌། ཕྱུག་པོ་དབུལ་པོ་དང༌། དགྲ་གཉེན་དུ་གྱུར་,བ་དང༌། དེ་དག་ལས་ལྡོག་པ་སོགས་ཇི་ཙམ་ཞིག་བྱུང༌། དགོན་སྡེ་,གཅིག་གམ། གྲོང་ཡུལ་གཅིག་གམ། གཉེན་ཉེ་འབྲེལ། ཁྱིམ་བཟའ་ཚོ། སྒོ་ཁྱི་གནག་ཕྱུག་ཡན་ཆོད་,དེ་ཙམ་ཞིག་ཤི། དེ་དག་ཀྱང་རྒན་གཞོན་བར་མའི་གོ་རིམ་དང༌། འཆི་,ལུགས་འཆི་རྐྱེན་སོགས་ངེས་མེད་དུ་ཇི་འདྲ་ཞིག་བྱུང༌། ད་ལྟའི་ས་,སྟེང་གི་འགྲོ་བ་འདི་རྣམས་ཀྱང༌། ལོ་བརྒྱ་ཕན་ཆོད་དུ་གནས་པ་,ནི་གཅིག་ཀྱང་མེད། སྔོན་ཤི་བའི་འགྲོ་བ་དེ་རྣམས་ཀྱིས་ཀྱང༌། རྟག་ཏུ་
P000010_v001_01165,རེ་ནས་གཞི་བཟུང་ནོར་བསགས། དགྲ་བརྟུལ།གཉེན་བསྐྱང༌། ཚོང་སོ་ནམ། རྔོན་རྐུན་གཡོ་ཁྲམ་,སོགས། སྡིག་སྡུག་གཏམ་ངན་དང་ཁྲེལ་ངོ་ཚ་ཐམས་ཅད་ཁྱད་དུ་གསོད་ནས། སྐརྨ་,ཞྭ། བ་མོ་ལྷམ། བྱིན་པ་རྟ། ཡི་དྭགས་ལྟོ་འཚོལ་བ་འདྲ་ཞིག་བྱས་ཀྱང༌། གཅིག་,མ་ཡོང༌། གཉིས་མ་འཁྱོང་བའི་ངང་ནས་མི་ཚེའི་ཉི་མ་འཕུལ་ཏེ། རྒྱུ་,ཟས་ནོར། གཉེན་ཉེ་འབྲེལ་ལྟ་ཅི། ཐ་ན་ཟས་ཁམ་གང་དང༌། གོས་ལུས་གང་,ཡང་ཁྱེར་དབང་མེད་པར་མ་ཟད། གཅེས་པར་བསྐྱང་པའི་ལུས་ཀྱང་ས་རྡོ་,ལྟར་བོར་ནས༑ སྡིག་སྡུག་རི་བོ་ཙམ་ཞིག་ཁུར་ཏེ་ཚེ་ཕྱི་མར་ཡར་
P000010_v001_01166,ཐར་མེད་པ་ཞིག་བྱས་ནས། གདོང་མཆི་མ་དང༌། བྲང་སེན་རྗེས་ཀྱིས་བཀང་,སྟེ་སོང་ཚུལ་ལ་བསམས་ན། དེ་ལས་འདུན་མ་ཉེས་པ་དང་ཕུང་ཚབས་,ཆེ་བ་སུ་ཞིག་ཡོད། རང་ལའང་དེ་འདྲ་བ་ཞིག་དོ་ནུབ་རང་དུའང་,མི་འབྱུང་བའི་ངེས་པ་མེད་པས་ཅི་ཙུག་བྱ། སྔར་ཕན་ཆོད་བྱས་པ་,དོན་མེད་དུ་མི་ཚེ་དེ་ཙམ་ཞིག་ཟད།ད་ལྟ་རང་འཆི་ན་མི་,འཇིགས་པའི་བློ་གདེང་ཅི་འདུགཤི་བ་གཅིག་པུས་ཆོག་ན་དེར་ཟད་མོད༑ ལས་,ཀྱི་དབང་གིས་ཡང་སྐྱེ་བ་ལེན་དགོས། སྐྱེས་ཕན་ཆད་འགྲོ་བ་དྲུག་གི་
P000010_v001_01167,གནས་རིས་གང་རུང་ལས་མ་འདས། དེ་དག་གང་ནའང་བདེ་བ་ཅུང་ཟད་,ཀྱང་མེད་དེ། ཁ་ཅིག་ནི་སྡུག་བསྔལ་གྱི་རྒྱུ་ལ་སྤྱོད། ཁ་ཅིག་ནི་འབྲས་,བུ་ལ་སྤྱོད་དེ། ཟག་བཅས་ཉེར་ལེན་གྱི་ཕུང་པོ་འདི་གྲུབ་ཕྱིན་ཆད་,སྡུག་བསྔལ་གསུམ་གྱི་རང་བཞིན་ལས་མ་འདས། ཁྱད་པར་ངན་སོང་གསུམ་གྱི་,སྡུག་བསྔལ་ལ་མཐའ་དང་མུ་མེད། ད་ལྟ་ལུས་ལ་མེ་སྟག་ཕོག་པ་,ཙམ་མམ།དགོང་གཅིག་གི་ལྟོ་གཅོག་པ་ཙམ་ཡང་མི་བཟོད་ན། ལོ་གྲངས་ཁྲི་,ཕྲག་མང་པོར་བསྲེག་གཅད་གཏུབ་གཤོག་དང༌། ཟས་སྐོམ་གྱི་སྒྲ་ཙམ་ཡང་
P000010_v001_01168,མི་ཐོས་ན་དེ་དུས་ཇི་ལྟར་བྱ། དེར་མི་སྐྱེ་བའི་ཐབས་ཤིག་ད་,ལྟ་ནས་བརྩོན་དགོས། སྣོད་བཅུད་ཀྱི་བདེ་སྡུག་དེ་ཐམས་ཅད་ཀྱང༌༑ རྒྱུ་མེད་,པའམ་རྒྱུ་མིན་པ་གཞན་ལས་བྱུང་བ་མིན་ཏེ། ལས་དཀར་ནག་གི་འབྲས་,བུ་ཁོ་ན་ཡིན། དེ་ཡང་རྒྱུ་ཀུན་འབྱུང་ཉོན་མོངས་པ་ལ་བརྟེན་ནས་,ལས་བསགས་པ་ཉིད།རྐྱེན་སྲེད་ལེན་གྱིས་གསོས་བཏབ་པ་ལ་བརྟེན་ནས། འབྲས་བུ་,སྲིད་པ་མངོན་པར་འདུ་བྱེད་པ་སྟེ། དེ་ལའང་འཕེན་བྱེད་ཀྱི་ལས་མཐུན་,པར་བསགས་པས། སྣང་གྱུར་ཐུན་མོང་བ་མིའི་འགྲོ་བ་ལྟ་བུར་སྐྱེས་ཀྱང༌
P000010_v001_01169,། མྱོང་གྱུར་ཐུན་མིན་རྫོགས་བྱེད་ཀྱི་ལས་ཀྱིས་སོ་སོར་བདེ་སྡུག་མ་,ངེས་ཏེ། དཔེར་ན་ཕ་མ་གཅིག་གི་བུ་རྒྱུད་ལའང༌། ལ་ལ་ནི་དགེ་,བ་ལ་སྤྲོ། ལ་ལ་ནི་སྡིག་པ་ལ་དགའ། དེ་བཞིན་དུ་ཚེ་རིང་ཐུང༌,། བསོད་ནམས་ཆེ་ཆུང༌། བློ་རྣོ་བརྟུལ། ཁས་དྲག་ཞན། གཟུགས་བཟང་ངན། དབང་ཐང་ཆེ་ཆུང༌,། ནོར་མང་ཉུང༌། ནད་ཡོད་མེད་སོགས་བདེ་སྡུག་དང་བསམ་སྤྱོད་མི་འདྲ་,བ་སྣ་ཚོགས་མཐོང་ཆོས་སུ་གྱུར་བ་འདི་དག་སྔོན་ལས་ཀྱི་འབྲས་,བུ་ཡིན་ཞིང༌། རང་ལའང་ཚེ་འདིར་སྟོབས་འབྱོར་ཁེ་གྲགས་སོགས་ལེགས་ཚོགས་
P000010_v001_01170,ཇི་སྙེད་པ། ཐ་ན་ཚ་བའི་དུས་སུ་རླུང་བསེར་བུ་ཙམ་བྱུང་བ་,ཡན་ཆོད་སྔོན་གྱི་དགེ་འབྲས་ཡིན་ཞིང༌། ཚེ་འདིར་མི་མཐུན་པའི་ནད་,གནོད་པ། དགྲ་གྱོད་ཁ་མཆུ། གྱོང་བུབ་ཁ་སོགས་ཇི་སྙེད་པ་དེ་དག་དང༌,། ཐ་ན་ནུབ་གཅིག་གི་རྨི་ལམ་ཉེས་པའམ་ལྗི་ཤིག་ཕྲ་མོ་ཙམ་,གྱིས་ཟོས་པ་ཡན་ཆོད་སྔོན་གྱི་སྡིག་འབྲས་དང༌། ལྷག་པར་རང་གིས་,ཚེ་སྔ་མར་འགྲོ་བ་གཞན་ལ་དེ་འདྲ་བའི་གནོད་པ་བགྱིས་པའི་,ལན་ཆགས་འཁོར་བ་ཡིན་པས་ཡིད་ཆད་དང་འཁང་ར་མི་བྱེད་པར། རྒྱུ་
P000010_v001_01171,འབྲས་ཡིད་ཆེས་ཀྱི་དད་པ་བརྟན་པོས། ལེ་ལན་ཐམས་ཅད་རང་ལ་བདའ་,བའི་ཚུལ་གྱིས། ཟག་བཅས་ལ་གཉེན་པོའི་སྟོབས་བསྐྱེད་པའི་འཇུག་ལྡོག་གི་ལག་,ལེན་གནད་དུ་གང་འགྲོ་ལ་ཅི་ནུས་སུ་བརྩོན་པ་གལ་ཆེ་ཞིང༌,། དེ་ཡང་འདོད་པར་བདེ་བ་མྱོང་བྱེད་བསོད་ནམས་ཆ་མཐུན། སྡུག་བསྔལ་མྱོང་,བྱེད་མི་དགེ་བ། ཁམས་གོང་མའི་ཏིང་འཛིན་དང་འབྲེལ་བ་མི་གཡོ་བའི་,ལས་ཏེ་ཟག་བཅས་གསུམ་དང༌། དེའི་གཉེན་པོར་གྱུར་པའི་ལམ་བདེན་ཟག་,མེད་ཀྱི་ཆ་ཐར་པ་ཆ་མཐུན་དང༌། གཞན་ཡང༌། མཐོང་ཆོས་མྱོང་འགྱུར། སྐྱེས་
P000010_v001_01172,ནས་མྱོང་གྱུར། ལན་གྲངས་གཞན་ལ་མྱོང་གྱུར། མྱོང་བར་མ་ངེས་པའི་ལས་བཞི་,དང༌། ལྟུང་དང་ལྟུང་མེད་ཀྱི་རྣམ་དབྱེ། འཕེན་རྫོགས་ཀྱི་མུ་བཞི་སོགས་དབྱེ་,སྒོ་མང་ཡང་བསྡུ་ན། ཀུན་སློང་ཆགས་སྡང་རྨོངས་གསུམ་གྲགས་འདོད་ཆོས་བརྒྱད་,ཀྱི་བསམ་པ་དུག་ཅན་གྱིས་བསླད་པའི་ལས་ཀུན་སྤང་བྱ། དུག་གསུམ་མེད་,པའི་ཀུན་སློང་དང༌། ལྷག་པར་ཕན་སེམས་བྱང་ཆུབ་སེམས་ཀྱིས་བསླངས་པའི་,ལས་ཀུན་བླང་བྱ་དང༌། སྦྱོར་བའི་སྒོ་ནས༑ མི་དགེ་བ་བཅུ། མཚམས་མེད་པ་,ལྔ། ལྕི་བ་བཞི། ལོག་པ་བརྒྱད་ལ་སོགས་པ་མདོར་ན་གཞན་ལ་གནོད་པ་
P000010_v001_01173,གཞི་དང་བཅས་པ་འདི་དང་གཏན་དུ་རང་འབྲས་ཡིད་དུ་མི་འོང་,བ་སྐྱེད་བྱེད་ཐམས་ཅད་སྤང་བྱ་སྡིག་པའི་ཕྱོགས་དང༌། དགེ་བཅུ་བསམ་,གཟུགས་ཕར་ཕྱིན་བྱང་ཕྱོགས་རྣམ་ཐར་སོགས་གཞན་ཕན་གཞི་དང་བཅས་པ་,སྲིད་ཞིའི་ལེགས་ཚོགས་སྒྲུབ་པའི་རྒྱུར་གྱུར་ཚད་བླང་བྱ་དགེ་བ། དེ་དག་,ཀྱང་ཀུན་སློང་དང་ཞིང་བསམ་སྦྱོར་བའི་ཁྱད་པར་གྱིས་ལས་སྟོབས་ཆེ་,ཆུང་དུ་འགྱུར་ཚུལ་དང༌། དངོས་དང་ཕྱོགས་མཐུན་ཕྲ་མོའི་བར་ལ་བླང་,དོར་གྱི་དམིགས་ཕྱེད་པར་བྱས་ནས། འཇུག་ལྡོག་གི་ལག་ལེན་གནད་དུ་དྲིལ་
P000010_v001_01174,བ་གལ་ཆེ་ཞིང༌། དེ་ཡང་སྦྱོར་དངོས་རྗེས་གསུམ་དུ་དམ་པ་གསུམ་,གྱིས་རྩིས་ཟིན་དགོས་ཏེ།འདི་ལྟར་ཆོས་ཀྱི་དབྱིངས་དང༌། ནམ་མཁའི་མཐའ་དང༌,། སེམས་ཅན་གྱིས་ཁམས་ལ་ཚད་བཟུང་དུ་མེད་ཅིང༌། སེམས་ཅན་དེ་དག་,སྐྱེ་སྔོན་རང་གི་ཕ་མ་ཡང་དང་ཡང་དུ་བྱས་ཏེ། རེ་རེའི་ནུ་,ཞོ་བཏུང་བ་ཡང་ཕྱོགས་གཅིག་ཏུ་བསྡོམས་ན་མཐའི་རྒྱ་མཚོ་ཆེན་པོ་,ལས་མང་ཞིང༌།ས་ཆེན་པོ་འདི་རིལ་བུ་རྒྱ་ཤུག་གི་ཚིག་གུ་,ཙམ་དུ་བསྒྲིལ་ཏེ་བསྒྲངས་ཀྱང༌། སེམས་ཅན་རེ་རེས་མ་བྱས་པའི་གྲངས་
P000010_v001_01175,མཐས་གཏུག་པར་མི་འགྱུར་བར་བཅོམ་ལྡན་འདས་ཀྱིས་གསུངས་ཤིང༌༑ དེ་རེ་,རེས་ཀྱང་ད་ལྟའི་རྩ་བའི་ཕ་མ་ཇི་ལྟ་བ་བཞིན་དུ། ཕན་ཚད་,མེད་པ་བཏགས།གནོད་པ་ཚད་མེད་པ་ལས་བསྐྱབས། རང་གི་སྲོག་ལས་ཀྱང་གཅེས་,པར་བསྐྱངས་པའི་དྲིན་ཆེན་ཤ་སྟག་ཡིན་ཀྱང༌། ད་ལྟ་བློ་མ་རིག་,པའི་གདོན་ཆེན་པོས་མྱོས་ཏེ་དགྲ་གཉེན་སོ་སོར་འཛིན་པ་འདི་མཚང་,རེ་ཆེ། མ་རྒན་རྣམས་རང་སྟོབས་ཀྱིས་བདེ་བ་ལ་སྤྱོད་ནུས་ན་བདག་,གིས་གྲོགས་བགྱིར་མི་དགོས་མོད། དེ་ལྟ་མ་ཡིན་ཏེ། ཚེ་རབས་ཐོག་མེད་ནས་
P000010_v001_01176,གོམས་པའི་མཐུས༑ སྔོན་བསགས་མི་དགེ་བའི་འབྲས་བུ་དང༌། མ་འོངས་པའི་སྡུག་,བསྔལ་གྱི་རྒྱུ་ཁོ་ན་ལ་སྤྱོད་དེ། བླང་དོར་འབྱེད་པའི་མིག་ནི་ལྡོང༌,། དགེ་བའི་བཤེས་གཉེན་གྱི་ལོང་ཁྲིད་དང་ནི་བྲལ། སྡུག་བསྔལ་མུ་མཐའ་མེད་,པ་སྲིད་པའི་འབྲོག་དགོན་དུ་འཁྱམས་པ་འདི་རྣམས་སྙིང་རེ་རྗེ། ད་སྙིང་,རེ་རྗེ་ཞེས་བཞག་པས་ཅི་ཕན། བདག་གིས་མ་སེམས་ཅན་ཐམས་ཅད་འཁོར་,བ་སྡུག་བསྔལ་གྱི་རྒྱ་མཚོ་ལས་སྒྲོལ་བའི་ཐབས་ཤིག་ཉི་མ་དེ་,རིང་ནས་བྱ་དགོས།དེ་ཡང་སྔོན་དུ་རང་ཉིད་མ་གྲོལ་བར་གཞན་སྒྲོལ་
P000010_v001_01177,མི་ནུས་པའི་ཕྱིར། ཐོག་མར་བདག་གིས་རྫོགས་པའི་སངས་རྒྱས་ཀྱི་གོ་འཕང་,རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཆེད་དུ་སྡོམ་སྡུད་དོན་,བྱེད་ཀྱི་ཚུལ་ཁྲིམས་གསུམ་གྱིས་བསྡུས་པའི་རྒྱལ་སྲས་བྱང་ཆུབ་སེམས་དཔའི་,བསླབ་པ་ལ་སློབ་པར་བགྱིའོ་སྙམ་པའི་བསམ་པ་བཟང་པོ་བྱང་ཆུབ་,སེམས་ཀྱིས་ཀུན་ནས་བསླངས་ཏེ། སྦྱོར་བ་བཟང་པོ་ལམ་ཕ་རོལ་དུ་ཕྱིན་,པ་དྲུག་གམ་བསོད་ནམས་དང་ཡེ་ཤེས་ཀྱིས་བསྡུས་པའི་ཚོགས་གཉིས་ལ་,རང་བློས་གང་ནུས་སུ་བསླབ་པ་སྟེ། མདོར་ན་དངོས་བརྒྱུད་བསམ་སྦྱོར་ཀུན་
P000010_v001_01178,ཏུ་གཞན་ལ་གནོད་པ་གཞི་དང་བཅས་པ་ཁ་ན་མ་ཐོ་བའི་,དྲི་མ་ཕྲ་མོ་ཙམ་གྱིས་ཀྱང་མ་སྦགས་པའི། སྒོ་གསུམ་དགེ་བའི་ལས་,ལ་ཅི་ནུས་སུ་འབད་ཅིང༌། དེ་ཡང་དངོས་པོ་དང་མཚན་མར་ཞེན་,པའི་དམིགས་པས་མ་བསླད་པར། དོན་དམ་པར་ཆོས་ཐམས་ཅད་སྐྱེ་འགག་གནས་,གསུམ་དང་བྲལ་བའི་དབྱིངས། སྤྲོས་བྲལ་ནམ་མཁའ་ལྟ་བུའི་ཆོས་ཉིད་བསམ་གྱིས་,མི་ཁྱབ་པའི་ཚུལ་ལ་ངེས་ཤེས་འདྲོངས་པའི་ངང༌། ཀུན་རྫོབ་ཏུ་ལས་,དང་ལས་ཀྱི་འབྲས་བུ་བསླུ་བ་མེད་པའི་ཚུལ་ལ་ཡིད་ཆེས་ཀྱི་
P000010_v001_01179,དད་པ་བརྟན་པོས། སྟོང་དང་རྟེན་འབྱུང་འགལ་མེད་དོན་གཅིག་ཏུ་ཤར་བའི་,ཚུལ་གྱིས་ཞེན་མེད་སྒྱུ་མ་ལྟ་བུར་སྦྱང་ལ༑ རྗེས་འཁོར་གསུམ་བདེན་མེད་,རྟོགས་པའི་ཤེས་རབ་དེ་གས་རྩིས་ཟིན་པའི་ངོས། ཆེད་དུ་བྱ་བ་སེམས་,ཅན་ཐམས་ཅད་ཀྱི་དོན་དུ་མཐའ་གཉིས་ལ་མི་གནས་པ་ཡང་དག་,པ་རྫོགས་པའི་བྱང་ཆུབ་ཀྱི་སར། འཕགས་པ་ཀུན་ཏུ་བཟང་པོ་དང༌། འཇམ་,དཔལ་དབྱངས་ལ་སོགས་པ་སངས་རྒྱས་དང་བྱང་ཆུབ་སེམས་དཔའ་ཆེན་པོ་,རྣམས་ཀྱིས་ཇི་ལྟར་བསྔོ་བར་མཛད་པ་དེ་བཞིན་དུ་ཡོངས་སུ་བསྔོ་
P000010_v001_01180,བར་བགྱིའོ། །བདག་དང་མཐའ་ཡས་པའི་སེམས་ཅན་ཐམས་ཅད་མྱུར་དུ་འཁོར་བ་,སྡུག་བསྔལ་གྱི་རྒྱུ་མཚོ་ཆེན་པོ་ལས་གྲོལ་ནས་རྣམ་པ་ཐམས་ཅད་,མཁྱེན་པ་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་,གྱུར་ཅིག དེ་མ་ཐོབ་ཀྱི་བར་དུའང་མི་ཁོམ་པའི་གནས་རྣམས་སྤངས་ཤིང་,མཐོ་རིས་ཀྱི་ཡོན་ཏན་བདུན་གྱིས་བརྒྱན་པའི་རྟེན་ཁྱད་པར་ཅན་ཐོབ་,ནས་ཐེག་པ་ཆེན་པོའི་ཆོས་ལ་ལོངས་སྤྱོད་པར་གྱུར་ཅིག མཐུན་རྐྱེན་འཁོར་,ལོ་ཆེན་པོ་བཞི་ལ་བརྟེན་ནས་རིགས་ཁམས་ཡོངས་སུ་བརྟས་པས་རང་
P000010_v001_01181,དོན་ཡིད་བྱེད་དང་སྡིག་སེམས་སྐད་ཅིག་ཙམ་ཡང་མི་སྐྱེ་ཞིང༌། དུས་,རྒྱུན་དུ་ཕན་སེམས་བསམ་པ་བཟང་པོ་བྱང་ཆུབ་ཀྱི་སེམས་བཅོས་མ་,མ་ཡིན་པ་རྒྱུད་ལ་སྐྱེ་བར་གྱུར་ཅིག སྒོ་གསུམ་གྱི་བྱ་སྤྱོད་ཐམས་,ཅད་དོན་མེད་དུ་མི་འགྱུར་བར་ཕ་མ་སེམས་ཅན་ཀྱི་དོན་དུ་,གྱུར་ནས་རྫོགས་སྨིན་སྦྱངས་པ་ཁྱད་པར་ཅན་ལ་འཇུག་ནུས་པར་གྱུར་,ཅིག སེམས་ཅན་ཐམས་ཅད་ཀྱི་སྡིག་སྡུག་བདག་ལ་སྨིན་ཞིང་བདག་གི་བདེ་,དགེ་སེམས་ཅན་ཐམས་ཅད་ལ་སྨིན་ནས། དེ་དག་གིས་དཀའ་བ་ཅུང་ཟད་
P000010_v001_01182,ཀྱང་མ་དགོས་པར་མངོན་པར་རྫོགས་པར་སངས་རྒྱས་ནས་ཁམས་གསུམ་འཁོར་,བའི་རྒྱ་མཚོ་ཡོངས་སུ་སྐེམ་པར་གྱུར་ཅིག་སྙམ་པ་ལྟ་བུའི་ཐེག་,པ་ཆེན་པོའི་ལམ་དང་འབྲེལ་བའི་བསྔོ་སྨོན་རྣམ་པར་དག་པས་རྒྱས་,གདབ་པར་མཛད་ན། བྱས་ལ་མ་བསགས་པའི་ལས་སུ་མི་འགྱུར་ཞིང༌། དགེ་,རྩ་འཛད་པའི་རྒྱུ་བཞིས་མི་འཛད་ལ།མཐར་ཐུག་རྣམ་མཁྱེན་གྱི་ས་བོན་,གྲུབ་བོ། །ཟག་མེད་འཇིག་རྟེན་ལས་འདས་པའི་དགེ་རྩ་རྒྱལ་བ་དགྱེས་པའི་,ལམ་པོ་ཆེར་འགྱུར་བས་དེ་ལྟར་ཐུགས་ལ་འཇོག་འཚལ། བདག་བློ་ཡང་དག་
P000010_v001_01183,ཆོས་ཀྱིས་མ་དུལ་རྒྱུས། །གཞན་བསྐུལ་ཚིག་ཀྱང་དོན་དུ་འགྱུར་མིན་པ། །མངོན་རྗེས་,ཚད་མས་གྲུབ་ཕྱིར་ཆེས་སྐྱོ་ཡང༌། །ཁྱེད་གསུང་མི་ལྡོག་ཙམ་དུ་བྲིས་,པ་ལགས། །དུག་ལྔའི་འཆིང་བ་ལྷོད་པོར་མ་གྱུར་ཀྱང༌། །ཕྱི་ཚུལ་ཨ་སྨྲའི་,འབྲས་འདྲའི་སྟོང་ཟོབ་ཀྱིས། །ཅོལ་ཆུང་བྱིས་པ་འབྲིད་པའི་རྫུན་རླབས་འདི། །མདོ་མེད་,པདྨ་བི་ཛའི་རང་གཤིས་ཡིན། །ཆོས་དང་འཇིག་རྟེན་བྱ་གཞག་མ་ཐོན་པའི། །ཆོས་,མེད་དྲེད་པོ་བདག་གིས་བསྐུལ་བའི་ངག །ཆོས་མཐུན་ཡིན་རློམ་འདི་ཡིས་མོས་,ལྡན་ཁྱོད། །ཆོས་དང་སེམས་རྒྱུད་འདྲེས་པའི་རྒྱུར་གྱུར་ཅིག །༄༅། །བློ་ཚོད་དང་མཐུན་པའི་
P000010_v001_01184,བསླབ་བྱ་ཉུང་ངུ༌།དུས་གསུམ་སངས་རྒྱས་ཐམས་ཅད་ཀྱི་ངོ་བོ་བཀའ་,དྲིན་མཚུངས་པ་མེད་པའི་གཏེར་ཆེན། དྲིན་ཆེན་རྩ་བའི་བླ་མ་རིན་པོ་,ཆེ་མཁྱེན་ནོ། །བདག་དང་མཐའ་ཡས་པའི་སེམས་ཅན་ཐམས་ཅད་ཀྱི་རྒྱུད་ལ་,ངེས་པར་འབྱུང་བ་དང༌། དད་པ་དང་མོས་གུས། བྱམས་སྙིང་རྗེ་བྱང་ཆུབ་,ཀྱི་སེམས་རིན་པོ་ཆེ་བཅོས་མ་མ་ཡིན་པ་དུས་མྱུར་བ་ཉིད་,དུ་སྐྱེ་བར་བྱིན་གྱིས་བརླབ་ཏུ་གསོལ། དེ་ཡང་རང་རེ་རྣམས་སྤྱིར་མི་,ཡི་ལུས་འདི་ཤིན་ཏུ་ནས་ཀྱང་རྙེད་དཀའ་བ་དབྱར་གསུམ་གྱི་འབུ་
P000010_v001_01185,སྲིན་ཕྲ་མོ་རྣམས་ཀྱི་ཚད་དང་གྲངས་ལ་སོམས། དགོས་སངས་རྒྱས་ཀྱི་བསྟན་,པ་རིན་པོ་ཆེ་དང་མཇལ་བར་དཀའ་བ་མཐའ་འཁོབ་ཀྱི་སྐྱེ་བོའི་,གྲངས་ལ་ལྟོས། ཡང་དགོས་དལ་འབྱོར་ཚང་བའི་རྟེན་བཟང་འདི་ཉིད་འཐོབ་དཀའ་,བ་རང་གཞན་སྐྱེ་བོ་ཀུན་གྱི་བསམ་སྤྱོད་ལ་ལྟོས། ཚེ་སྔོན་དཀར་ནག་,གི་ལས་ཅི་བསགས་ད་ལྟའི་རྣམ་སྨིན་གྱི་ལུས་འདི་ལ་དྲིས། ཕྱི་མར་,མངོན་མཐོའི་རྟེན་བཟང་ཨེ་རྙེད་ད་ལྟ་རང་གི་ཚུལ་ཁྲིམས་ལ་དྲིས། སྐྱེས་,པའི་མཐའ་ལ་འཆི་བ་ཨེ་ཡོང་དུར་ཁྲོད་ཀྱི་མི་རུས་ལ་དྲིས། འདུས་
P000010_v001_01186,པའི་ཐ་མ་འབྲལ་བ་ཨེ་ཡིན་ཚོང་འདུས་ཆེན་པོའི་མགྲོན་པོ་ལ་,ལྟོས། འབྱོར་པའི་ཐ་མ་རྒུད་པ་ཨེ་ཡིན་སྡེ་དགོན་དང་གྲོང་ཁྱེར་ཆེན་,པོ་སྟོང་ཤུལ་ལ་ལྟོས༑ མཐོན་པོའི་ཐ་མ་ལྟུང་བ་ཨེ་ཡིན་དེང་སང་,རྒྱལ་ཁམས་ཀྱི་སྐད་ཆ་ལ་དྲིས། བརྩེགས་པའི་ཐ་མ་འགྱེལ་བ་ཨེ་ཡིན་,ཡུལ་མཁར་དང་རྫོང་གཞིས་ཞིག་པའི་གྱང་ཧྲུལ་ལ་ལྟོས། གཉེན་ཉེ་འབྲེལ་ལ་,སྙིང་པོ་ཨེ་འདུག་བུ་ཚས་ཕ་མ་སྒོ་ལ་འདོན་ཚུལ་ལ་ལྟོས། དགྲ་,སྡང་བ་ལ་ངེས་པ་ཨེ་འདུག་ཕ་གསོད་ཀྱི་ཤ་བ་དང་གཉེན་
P000010_v001_01187,ཚན་སྦྲེལ་ལུགས་ལ་ལྟོས། སྟོབས་སྙན་གྲགས་ལ་སྙིང་པོ་ཨི་འདུག་ཁོང་སྡེ་,དཔོན་ཁས་དྲག་ཅན་ཚོ་ཤི་ལུགས་ལ་ལྟོས། མངའ་ཐང་དང་འཁོར་སློབ་ལ་,སྙིང་པོ་ཨེ་འདུག་འབངས་ཀྱིས་རྒྱལ་པོ་དང་སློབ་མས་བླ་མ་གསོད་,ཚུལ་ལ་སོམས།ཟས་ནོར་ལོངས་སྤྱོད་ལ་སྙིང་པོ་ཨེ་འདུག་ཁོང་ཕྱུག་པོ་,སེར་སྣ་ཅན་ཚོ་ཤི་ཤུལ་ལ་ལྟོས། རིགས་གཟུགས་ལང་ཚོས་དྲེགས་པ་ལ་,སྙིང་པོ་ཅི་འདུག་ཁོང་མཛེས་མ་ཚོ་ཤི་བའི་རོ་རུལ་ལ་ལྟོས།དཔའ་,རྟུལ་སྙིང་ཤེད་ཅན་ལ་སྙིང་པོ་ཨེ་འདུག་འཆི་ཁར་བྲང་ལག་འཐབ་
P000010_v001_01188,ལུགས་ལ་ལྟོས།གཡོ་ཁྲམ་ནོར་གསོག་མཁས་ལ་སྙིང་པོ་ཨེ་འདུག་རྙེད་ཚད་,རྐུ་ཞིང་གསོག་པའི་བྱི་བ་མཇུག་རིང་ལ་ལྟོས། ནམ་འཆི་ངེས་བཟུང་མེད་,པ་ད་ནང་སྐྱེས་པའི་བྱིས་པ་དོ་ནུབ་ནས་དུར་དུ་སྦ་བ་,ལ་ལྟོས། ལས་འབྲས་བསླུ་བ་མེད་པ་སྐྱེ་བོ་ཡོངས་ཀྱི་བདེ་སྡུག་གི་,སྣང་ཚུལ་ལ་ལྟོས། ཚེ་སྔོན་བསོད་ནམས་མ་བསགས་པ་རྒྱལ་པོའི་བུར་སྐྱེས་,ཀྱང་སྤྲང་དུ་འགྲོ་བ་ལ་ལྟོས། སྔོན་གྱི་སྦྱིན་འབྲས་སྨིན་པ་རྣམས་སྤྲང་,པོའི་བུ་ཡིན་ཡང་རྒྱལ་ཁམས་ཀྱི་བླ་མ་དཔོན་བྱེད་པ་ལ་ལྟོས༑ གཞན་
P000010_v001_01189,ལ་གནོད་པ་བྱས་ན་སྡུག་བསྔལ་ཅི་འདུག་རང་གི་ལུས་སེམས་ལ་,དྲིས། ངན་སོང་གི་སྡུག་བསྔལ་ལ་བཟོད་གླགས་ཨེ་འདུག་ཚེ་ཤན་པའི་འདུན་,སར་བཅིངས་པའི་དུད་འགྲོ་ལ་ལྟོས། འཁོར་བར་ངེས་འབྱུང་མ་སྐྱེས་པ་ཚེ་,སྟོད་དགེ་བཤེས་ཡིན་ཡང་ཚེ་སྨད་རྔོན་རྐུན་གྱི་དཔོན་པོ་བྱེད་པ་,ལ་ལྟོས། ངེས་འབྱུང་གཤའ་མ་སྐྱེས་ན་ཆོས་མིན་གྱི་བྱ་བ་སྤངས་ཏེ་,རྩེ་གཅིག་སྒྲུབ་ལ་བརྩོན་པས་དོན་གཉིས་ལྷུན་གྱིས་གྲུབ་པ་བཀའ་གདམས་,གོང་མ་རྣམས་ཀྱི་རྣམ་ཐར་ལ་ལྟོས། རང་རྒྱུད་ལ་དད་པ་མེད་ན་
P000010_v001_01190,སངས་རྒྱས་དངོས་སུ་བཞུགས་ཀྱང་སྐྱོབ་མི་ནུས་པ་གཅུང་ལྷས་བྱིན་དང་,ལེགས་སྐར་གྱི་ལོ་རྒྱུས་ལ་ལྟོས། དད་པ་ཡོད་ན་སངས་རྒྱས་ཀྱི་བྱིན་,རླབས་ལ་ཉེ་རིང་མེད་པ་རྒན་མོའི་ཁྱི་སོ་ལ་རིང་བསྲེལ་བྱུང་,ཚུལ་ལ་སོམས། དགེ་བའི་བཤེས་ཀྱིས་ཟིན་པས་འཚེངས་པ་རྒྱལ་པོ་རྐང་ཁྲ་,དང་མྱ་ངན་མེད་ཀྱི་ལོ་རྒྱུས་ལ་ལྟོས།སྡིག་པའི་གྲོགས་ཀྱིས་ཕུང་པ་,རྒྱལ་པོ་འཕགས་སྐྱེས་པོ་དང་བྲམ་ཟེ་སོར་ཕྲེང་ཅན་གྱི་ལོ་རྒྱུས་,ལ་ལྟོས། དཀོན་མཆོག་གསུམ་ལ་སྐྱབས་སུ་སོང་མ་སོང་གི་ཁྱད་པར་ནང་
P000010_v001_01191,པ་སངས་རྒྱས་པ་དང་ཕྱི་རོལ་མུ་སྟེགས་པའི་ཁྱད་ལ་ལྟོས། སངས་རྒྱས་,ཀྱི་བསྟན་པ་ལ་རབ་ཏུ་བྱུང་མ་བྱུང་གི་ཁྱད་པར་ཐུབ་པའི་,བསྟན་པ་ལ་ཞུགས་ཕྱིན་རྟགས་ཙམ་འཛིན་པའི་དགེ་སྦྱོང་བསླབ་པ་འཆལ་,བ་ཇི་ཙམ་དུ་སྡུག་ཀྱང་བསྐལ་པ་བཟང་པོ་འདི་ལ་མྱང་འདས་,ཀྱི་འབྲས་བུ་མངོན་དུ་བྱེད་པར་འགྱུར་ལ། བསྟན་ལ་མ་ཞུགས་པའི་སྐྱེ་,བོ་དགེ་སྦྱོར་ལ་བརྩོན་པ་ཇི་ཙམ་བཟང་ཡང་དུས་འདི་ཙམ་ན་,སངས་རྒྱས་བྱ་བའི་ལུང་མི་སྣང་བས་འདི་གཉིས་ཀྱི་ཁྱད་ཕྱེད་པར་
P000010_v001_01192,བྱས་ནས་དག་སྣང་སྦྱང་བ་འདི་ཁེ་ཆེ་བར་སྣང༌། བོད་གངས་ཅན་,གྱི་ལྗོངས་འདིར་ལྟ་སྤྱོད་དང་གསར་རྙིང་གི་གྲུབ་མཐའི་རྣམ་གཞག་འདྲ་,མིན་མང་དུ་མཆིས་ན་ཡང་མཐར་ཐུག་རྫོགས་པའི་བྱང་ཆུབ་སྒྲུབ་པ་,ལ་ངེས་དོན་གྱི་གནད་གཅིག་པས་གྲུབ་མཐའི་ཆགས་སྡང་དང་ཆོས་སྤོང་,གི་ལས་མི་གསོག་པ་འདི་གལ་ཤིན་ཏུ་ཆེ། ཤེས་བྱའི་གནས་ལ་མཐའ་,དང་མུ་མེད་དེ་ཐམས་ཅད་རྟོགས་པ་རྫོགས་པའི་སངས་རྒྱས་ཁོ་ནའི་,ཁྱད་ཆོས་ཡིན། བྱིས་པ་སོ་སོའི་སྐྱེ་བོ་རྣམས་ཀྱིས་ཇི་ཙམ་དུ་འབད་
P000010_v001_01193,ཀྱང་ཤེས་བྱའི་མཐའ་རྒྱ་ཆོད་པ་མི་འོང༌། དེ་བས་རང་གི་གང་,ཤེས་པ་དེ་རྒྱུད་ལ་སྦྱར་བ་གནད་ཡིན། རང་གི་རྒྱུད་ལ་མ་སྦྱར་,ན་སྡེ་སྣོད་གསུམ་བློ་ནས་འཆད་ཤེས་ཀྱང་ཕན་མེད། ཉམས་སུ་ལོན་ན་,བསམ་པ་བཟང་པོས་ཡིག་དྲུག་བསྒྲངས་བ་འདི་ཁོ་ནས་ཀྱང་ཆོག་པར་,སྣང༌། རང་རེ་རྣམས་བདག་གཅེས་པར་འཛིན་པའི་བློ་ངན་འདིས་བསྒྲིབས་ཏེ་,ཚེ་རབས་ཐོག་མ་མེད་པ་ནས་ཐ་མ་ད་ལ་ཐུག་གི་བར་,དུ་ཁམས་གསུམ་གྱི་འཁོར་བའི་རྒྱ་མཚོ་ཆེན་པོ་འདིར་འཁོར་ཞིང་སྡུག་
P000010_v001_01194,བསྔལ་མུ་མཐའ་མེད་པ་ལ་སྤྱོད་ཀྱང་ད་དུང་ཐར་པའི་དུས་མེད་,པ་འདི་ཡ་རེ་ཆ། ཐུབ་པ་རྣམས་ཀྱིས་བདག་གཅེས་འཛིན་གྱི་བློ་ངན་,དེ་ལིང་གིས་བོར་ནས་དུས་རྟག་པར་གཞན་ཕན་ཁོ་ན་མཛད་པས་,རྫོགས་པའི་སངས་རྒྱས་ཀྱི་གོ་འཕང་བརྙེས་པ་ཡིན་འདུགདེ་གཉིས་ཀྱི་ཁྱད་,པར་ཤེས་པར་བྱོས་ལ། སེམས་ཅན་ཐམས་ཅད་བདེ་བ་དང་ལྡན་འདོད་ཀྱི་,བྱམས་པ། སྡུག་བསྔལ་དང་བྲལ་འདོད་ཀྱི་སྙིང་རྗེ་འགྲོ་ཀུན་སྲིད་པའི་རྒྱ་,མཚོ་ལས་སྒྲོལ་བའི་ཕྱིར་རྣམ་མཁྱེན་རྫོགས་པའི་སངས་རྒྱས་ཀྱི་གོ་འཕང་
P000010_v001_01195,སྒྲུབ་པར་དམ་བཅའ་བ་བྱང་ཆུབ་ཀྱི་སེམས་ཏེ་འདི་གསུམ་པོ་སངས་,རྒྱས་ཐོབ་པར་མི་འདོད་ན་ཕར་ཞོགའདོད་ཕྱིན་ནམ་ཡང་མེད་ཐབས་མེད། བསླབ་,བྱ་མང་ཡང་བསྡུ་ན་གཞན་གནོད་གཞི་དང་བཅས་པ་སྤངས། གཞན་ཕན་གཞི་,དང་བཅས་པ་བསྒྲུབས། དུས་རྒྱུན་དུ་བསམ་པ་བཟང་པོ་བྱང་ཆུབ་ཀྱི་སེམས་,དང་མི་འབྲལ་བར་བྱེད་པ་སྟེ་འདི་གསུམ་གྱི་ནང་དུ་མ་འདུས་,པ་མེད་པས། མདོ་ཧྲིལ་གྱིས་དྲིལ་ན་མར་འཁོར་བ་ལ་ཞེན་ལོག་དང་,ངེས་འབྱུང༌། ཡར་བླ་མ་དང་དཀོན་མཆོག་ལ་དད་པ་དང་མོས་གུས། བར་
P000010_v001_01196,སེམས་ཅན་ཐམས་ཅད་ལ་བྱམས་པ་དང་སྙིང་རྗེ། དུས་རྒྱུན་དུ་འཆི་བ་,མི་རྟག་པ་ཡང་ཡང་དྲན་པའི་སྒོ་ནས་དགེ་སྒྲུབ་སྡིག་སྤོང་གི་,ལག་ལེན་གནད་དུ་དྲིལ་ཏེ་ཚོགས་བསགས་སྒྲིབ་སྦྱང་ལ་འབད་འབུངས་ཅི་,ཐོན་མཛོད༑ ནམ་ཞིག་ཚོགས་རྣམ་པ་གཉིས་རྫོགས་སྒྲིབ་གཉིས་ཆ་དང་བཅས་པ་,བྱང་བ་ལ་སངས་རྒྱས་བྱ་བ་ཡིན། བྱང་ཆུབ་ཀྱི་སེམས་དང་མ་འབྲེལ་,ཞིང་ཚོགས་གཉིས་མ་རྫོགས་སྒྲིབ་པ་གཉིས་མ་བྱང་བའི་སངས་རྒྱས་ཞིག་,ནི་མདོ་རྒྱུད་གསར་རྙིང་གང་གི་ལུགས་ལའང་མི་སྣང་བས་དེ་སེམས་
P000010_v001_01197,ལ་ཆོངས། དགེ་བ་གང་བྱེད་ཀྱང་བསམ་པ་བཟང་པོ་བྱང་ཆུབ་སེམས་ཀྱིས་,རྩིས་ཟིན་པའི་ངོས། མཆོག་འཛིན་དང་རློམ་སེམས་ང་རྒྱལ་སོགས་ཀྱིས་མ་སྦགས་,པར་མཐར་དགེ་རྩ་དེ་སེམས་ཅན་ཐམས་ཅད་སངས་རྒྱས་ཀྱི་གོ་འཕང་,ཐོབ་པའི་ཆེད་དུ་བསྔོ་བ་འདི་དུས་ནམ་དུ་ཡང་མེད་ཐབས་མེད་,པས་ཉམས་སུ་ལོངས་ཤིག བློ༵་ཚོ༵ད་དང༵་མ༵ཐུན་པ༵འི་བསླབ༵་བྱ༵་ཟབ་ལ་རྒྱས་,པ་ཞིག་བྱས་ཟིན་ཏོ། །འདིས་ཀྱང་འགྲོ་བ་ལ་ཕན་པ་རྒྱ་ཆེན་པོ་,འབྱུང་བར་གྱུར་ཅིག༄༅། །མང་དུ་མ་ཐོས་ཤིང་ཤེས་རབ་ཞན་པ་རྣམས་ཀྱི་
P000010_v001_01198,ཐུགས་ལ་བཅང་རྒྱུར།སྲིད་མཚོར་མ་ཆགས་ཐར་པའི་སྐམ་ལ་གཤེགས། །ཞི་ལ་མ་,ཞེན་འགྲོ་ལ་སྙིང་རྗེས་དགོངས། །འབྲེལ་ཚད་དོན་ལྡན་བསྟན་པའི་སྒྲོན་མེ་སྦར། །མཚུངས་,མེད་བླ་མའི་ཞབས་ལ་ཕྱག་འཚལ་ལོ། །རང་མགོ་མི་ཐོན་གཞན་མགོ་འདོན་,པར་རྩོམ། ཁས་ལེན་མང་ཡང་ལག་ལེན་གཅིག་ཀྱང་མེད། །བདག་དང་བདག་འདྲ་ཅོལ་,ཆུང་སེམས་ཅན་རྣམས། །སེམས་རྒྱུད་ཆོས་དང་འདྲེས་པར་བྱིན་གྱིས་རློབས། །དེ་ཡང་བདག་,ཉིད་དང་སྟབས་གཅིག་ཏུ་རྒྱུ་བའི་མ༵ང་དུ༵་མ༵་ཐོ༵ས་ཤི༵ང་ཤེ༵ས་ར༵བ་,ཞ༵ན་པ༵་རྣ༵མས་ཀྱི༵་ཐུ༵གས་ལ༵་བཅ༵ང་རྒྱུར༵། རང་རེ་རྣམས་སྔོན་བསགས་རྣམ་པར་
P000010_v001_01199,དཀར་བའི་རྒྱུ་བྱས། སྨོན་ལམ་རྣམ་པར་དག་པའི་རྐྱེན་གྱིས་མཚམས་སྦྱར་ནས། ད་,རེས་དལ་འབྱོར་གྱི་མི་ལུས་རིན་པོ་ཆེ་ཐོབ། མཚན་ལྡན་གྱི་དགེ་བའི་,བཤེས་ཀྱིས་ཟིན། ཟབ་པ་དང་རྒྱ་ཆེ་བའི་གདམས་ངག་ཐོབ། རང་དབང་རང་ལ་,ཡོད་པའི་དུས་འདིར་ནམ་ཞིག་གཏན་གྱི་བདེ་བ་རྫོགས་པའི་སངས་རྒྱས་,ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པ་ཞིག་དགོས། དེའི་ཆེད་,དུ་སྡིག་པ་སྤངས་ཅི་ནུས་དང་དགེ་བ་སྒྲུབ་ཅི་ནུས་ལ་འབད་,དགོས། དེ་ཡང་སང་བྱ་གནང་བྱའི་དབང་དུ་ཕྱི་བཤོལ་དུ་མ་སོང་བ་
P000010_v001_01200,གལ་ཆེ་སྟེ། སྐྱེས་བུའི་ཚེ་ནི་རི་གཟར་གྱི་འབབ་ཆུ་དང་འདྲ་སྟེ་,མྱུར་དུ་འགྲོ། འཆི་བདག་གི་བདུད་ནི་དགོང་ཀའི་གྲིབ་སོ་དང་འདྲ་སྟེ་,ཚུར་ཚུར་འོང༌། བར་ཆད་ཀྱི་རྐྱེན་རྣམ་པ་སྣ་ཚོགས་ནི་སྟོན་གཞུག་,གི་སེར་བུ་དང་འདྲ་སྟེ་གློ་བུར་དུ་ལྡང༌། སང་དང་འཇིག་རྟེན་,ཕྱི་མའི་སྣང་བ་གཉིས་ངེས་པར་སྔོན་ལ་སུ་འབྱུང་ཆ་མེད་པས་,སྡར་མའི་པང་དུ་སྦྲུལ་འཁྱིལ་བའམ། སྒེག་མོའི་མགོ་ལ་མེ་ཤོར་བ་བཞིན་,དུ་ཆོས་ལ་བརྩོན་འགྲུས་དྲག་ཏུ་བསྐྱེད་དགོས། དགྲ་འཆི་བདག་བདུད་པོ་ཁོ་
P000010_v001_01201,དྲུང་དུ་བསླེབས་ཚེ། མཐོན་པོའི་ཐོབ་ཀྱིས་མི་བསྐྱབ། དཔའ་བའི་དཔུང་གིས་མི་བཟློགམཛའ་,བའི་གཉེན་གྱིས་མི་བཤོལ། བཙན་པོའི་རྫོང་གིས་མི་རྟེན། བསགས་པའི་ནོར་གྱིས་མི་,བསླུས། ལྕེ་བདེ་བས་ཤགས་ཁ་མི་ཐེབས། བློ་ཤེས་རྒྱ་ཆེ་བས་མི་ཕན། རྒས་པ་,རྣམས་འཆི་བ་ཡོལ་ཟེར་བ་ནི་མེད། གཞོན་པ་རྣམས་འཆི་མ་རན་ཟེར་,བ་ནི་མེད། གཅེས་པ་རྣམས་འཆི་མི་བྲ་ཟེར་བ་ནི་མེད། དེ་དུས་རང་,གི་རྗེས་སུ་འབྲང་བ་ནི་ལས་དགེ་སྡིག་གཉིས་ཁོ་ན་སྟེ༑ དགེ་བ་,མ་བྱས་པར་ཁྱེར་དབང་ནི་མེད། སྡིག་པ་བྱས་ཟིན་པ་སྐྱུར་དབང་ནི་
P000010_v001_01202,མེད། གཤིན་རྗེའི་ཁྲིམས་ལ་རྫུན་དང་ཕྱི་བཞག་ནི་མི་འོང༌། སྡིག་པ་བྱས་,པའི་འབྲས་བུས་ནི་འཁོར་བ་དང་ངན་སོང་གི་གནས་སུ་སྡུག་བསྔལ་,ཡུན་རིང་ལ་དོས་དྲག་པོ་མྱོང་དགོས་ཏེ། དམྱལ་བ་ཚ་གྲང༌། ཡི་དྭགས་,བཀྲེས་སྐོམ། དུད་འགྲོ་བཀོལ་སྤྱོད། མི་སྐྱེ་རྒ་ན་འཆི། ལྷ་མིན་འཐབ་རྩོད༑ ལྷ་འཕོ་ལྟུང་,སོགས་སྡུག་བསྔལ་གྱི་སྡུག་བསྔལ་དང༌། འགྱུར་བའི་སྡུག་བསྔལ་དང༌། ཁྱབ་པ་,འདུ་བྱེད་ཀྱི་སྡུག་བསྔལ་གསུམ་གྱིས་དུས་རྒྱུན་ཆད་མེད་པར་མནར་བས། ད་,ལྟ་ལུས་ལ་མེ་སྟག་ཕོག་པ་ཙམ་མམ། ནུབ་གཅིག་གི་དགོང་ལྟོ་བཅག་
P000010_v001_01203,པ་ཙམ་ཡང་མི་བཟོད་ན༑ ངན་སོང་གི་སྡུག་བསྔལ་དྲག་པོས་མནར་ཚེ་,ཅི་ཙུག་བྱེད། དེ་བས་ད་ལྟ་གར་འགྲོ་རང་དབང་ཡོད་དུས་མིག་ཡོད་,གཡང་ལ་མི་མཆོང་བར་དམ་པའི་ཆོས་གཤའ་མ་ཞིག་སྙིང་ཐག་པ་,ནས་སྒྲུབས་མཛོད། དམ་པའི་ཆོས་ཞེས་པ་དེ་ལ་དབྱེ་སྒོ་མཐའ་ཡས་པ་,ཞིག་ཡོད་ཀྱང་རེ་ཞིག་ལས་དང་པོ་པའི་དབང་དུ་བྱས་ན་བླ་,མ་དང་དཀོན་མཆོག་ལ་ཁ་ཞེ་མེད་པའི་དད་པ་མོས་གུས་ཀྱིས་,གསོལ་འདེབས་དང་སྐྱབས་འགྲོ་ལ་འབུངས། གྲུབ་མཐའ་གང་ལའང་ཕྱོགས་ཞེན་ཆགས་སྡང་
P000010_v001_01204,གི་བསམ་པས་འཕྱ་སྨོད་དང་བསྐུར་འདེབས་སོགས་ཆོས་སྤང་གི་ལས་མི་,གསོག་པར་དག་སྣང་ཕྱོགས་མེད་དུ་སྦྱོངས། བླ་མ་དགེ་བའི་བཤེས་གཉེན་དང་,གྲོགས་ཚངས་པར་སྤྱོད་པ་རྣམས་ཀྱི་སྐྱོན་ལ་མི་རྟོག་པར་ཡོན་ཏན་,འབའ་ཞིག་བསམ། ལུས་ངག་ཡིད་གསུམ་གྱི་སྒོ་ནས་སྡིག་པ་མི་དགེ་བ་,གཞན་གནོད་གཞི་དང་བཅས་པ་སྤོངས། དངོས་བརྒྱུད་བསམ་སྦྱོར་ཀུན་གྱི་སྒོ་ནས་,གཞན་ལ་ཕན་པ་ཅི་འགྲུབ་ཀྱིས་དགེ་ཚོགས་རྒྱུན་མི་ཆད་པ་སྒྲུབས། རང་,དང་ཉེ་བ་ཐམས་ཅད་བློ་ཁ་དམ་པའི་ཆོས་ལ་ཅི་འགྱུར་ལས་
P000010_v001_01205,དགེ་བའི་གེགས་སུ་མི་འགྲོ་བ་རེ་ཅིས་ཀྱང་གལ་ཆེ། ཁྱད་པར་སེམས་,ཅན་འདི་ཐམས་ཅད་སྐྱེ་བ་ཐོག་མ་མེད་པ་ནས་རང་གི་ཕ་,མ་བྱས་པའི་དྲིན་ཆེན་ཤ་སྟག་ཡིན་པས། དྲིན་དྲན་ཞིང་དྲིན་གཟོ་བའི་,བསམ་པས་བདེ་བ་དང་བདེ་བའི་རྒྱུ་དགེ་བའི་ལམ་ལ་གནས་འདོད་,ཀྱི་བྱམས་པ། སྡུག་བསྔལ་དང་སྡུག་བསྔལ་གྱི་རྒྱུ་སྡིག་པ་མི་དགེ་བ་,དང་བྲལ་འདོད་ཀྱི་སྙིང་རྗེ། སྡུག་བསྔལ་མེད་པའི་བདེ་བ་དམ་པ་ལས་,དུས་ནམ་ཡང་མི་འབྲལ་བར་གནས་འདོད་ཀྱི་དགའ་བ། སྲིད་པའི་རྩ་བ་
P000010_v001_01206,བདག་འཛིན་གྱིས་བསྐྱེད་པའི་ཉེ་རིང་ཆགས་སྡང་གི་བློ་ངན་དང་གཏན་,དུ་བྲལ་འདོད་ཀྱི་བཏང་སྙོམས་བཅས་ཁ་ཞེ་མེད་པར་སྙིང་ཐག་པ་,ནས་མྱོང་བ་ཐོན་ཐོན་དུ་སྒོམས།གཞན་ཡང་ལུས་ཀྱི་ལས་སུ་ཕྱག་དང་,བསྐོར་བ། ངག་གི་ལུས་སུ་ཁ་བཏོན་དང་བཟླས་བརྗོད༑ ཡིད་ཀྱི་ལས་སུ་དད་,པ་མོས་གུས་བྱམས་སྙིང་རྗེ་བསྐྱེད་རིམ་རྫོགས་རིམ་སོགས་རང་གི་བློ་,ནུས་དང་བསྟུན་ནས་ཅི་འགྲུབ་སྒྲུབས། དགེ་བ་དེ་ཡང་ཐོག་མར་འགྲོ་ཀུན་,སངས་རྒྱས་ཐོབ་ཕྱིར་དགེ་ཚོགས་སྒྲུབ་སྙམ་པའི་སྦྱོར་བ་སེམས་བསྐྱེད། བར་དུ་
P000010_v001_01207,གང་བསྒྲུབ་རྒྱུའི་དགེ་བ། གང་གིས་སྒྲུབ་པའི་གང་ཟགགང་བསྒྲུབས་པའི་འབྲས་བུ་,སོགས་འཁོར་གསུམ་ེན་ཞེན་སྤངས་པ་དངོས་གཞི་དམིགས་མེད་ཀྱི་ཤེས་རབ། རྗེས་,དགེ་བའི་འབྲས་བུས་སེམས་ཅན་ཐམས་ཅད་སངས་རྒྱས་ཀྱི་གོ་འཕང་ཐོབ་,པར་གྱུར་ཅིག་སྙམ་པ་མཇུག་བསྔོ་བ་སྟེ༑ དམ་པ་གསུམ་གྱིས་རྩིས་ཟིན་,པར་མཛོད་ལ་རང་རྒྱུད་ཆོས་དང་ཅི་འདྲེས་མཛད་འཚལ།རེ་ཞིག་གི་ཉམས་,ལེན་དེ་བཞིན་མཛོད་དང་སླད་ནས་ཁ་ཙམ་མིན་པ་སྙིང་ཐག་པ་,ནས་ཉམས་ལེན་བྱེད་མཁན་བྱུང་ན་བསྐྱེད་རྫོགས་རྫོགས་ཆེན་སོགས་ངེས་དོན་
P000010_v001_01208,ཟབ་མོའི་ཁྲིད་རིམ་རྣམས་ཀྱང་རིམ་པ་བཞིན་བྱེད་ཆོག་པ་ལགས། སྲིད་ལས་,ངེས་འབྱུང་ཐར་བ་དོན་གཉེར་བློས། །སྡོམ་དང་དམ་ཚིག་ཁས་བླངས་རྣམ་པར་,དག །སྟོང་ཉིད་སྙིང་རྗེ་ཚོགས་གཉིས་ཟུང་འབྲེལ་བའི༑ ༑རྒྱལ་བ་དགྱེས་པའི་ལམ་ལ་,སློབ་པར་ཤོག །ཅེས་པའང་སྙོམ་ལས་པ་པདྨ་བི་ཛ་ཡིས་སོ། །༄༅། །དད་མོས་དང་,ལྡན་པ་རིགས་བཟང་ལ་གདམས་པ།བླ་མ་ལ་ཕྱག་འཚལ་ལོ། ད༵ད་མོ༵ས་ད༵ང་,ལྡ༵ན་པ༵་རི༵གས་བཟ༵ང་ལ༵་གདམ༵ས་པ༵༑ ཆོས་གཤའ་མ་ཞིག་མཛད་ན། དང་པོར་དལ་,འབྱོར་རྙེད་དཀའ། ཚེ་མི་རྟག་པ། ལས་རྒྱུ་འབྲས། འཁོར་བའི་ཉེས་དམིགས་རྣམས་ཁ་ཙམ་
P000010_v001_01209,ཚིག་ཙམ་དུ་མ་སོང་བར་སྙིང་ཐག་པ་ནས་སྒོམ་དགོས། དེ་གོམས་ན་,སྲིད་འབྱོར་མཐའ་དག་ལས་བློ་ལོག་ནས་དམ་པའི་ཆོས་མ་གཏོགས་ཅིས་,ཀྱང་དགོས་པ་མེད་པ་ཞིག་ཤུགས་ལས་འབྱུང༌། དེ་བྱུང་ན་ཆོས་ཀྱི་,ཕྱེད་ཀ་ཚར་བ་ཡིན། དེའི་སྟེང་དུ་བླ་མ་དང་དཀོན་མཆོག་གི་ཡོན་,ཏན་རྗེས་སུ་དྲན་མཛོད། དེ་གོམས་ན་སྐྱིད་སྡུག་ཅི་བྱུང་ཡང་བླ་མ་,དཀོན་མཆོག་ལས་སྐྱབས་གཞན་མི་འཚོལ་བ་ཞིག་འོང༌། དེ་བྱུང་ན་ནང་,པ་སངས་རྒྱས་པའི་གྲལ་དུ་ཆུད། སྡོམ་པ་ཀུན་གྱི་གཞི་རྟེན་སྐྱབས་སུ་
P000010_v001_01210,འགྲོ་བའི་བསླབ་བྱ་དེ་ཡིན། དེའི་སྟེང་དུ་སེམས་ཅན་ཐམས་ཅད་ཕ་མར་,ཤེས་པའི་ངང་ནས་བྱམས་སྙིང་རྗེ་བྱང་ཆུབ་ཀྱི་སེམས་དུས་རྒྱུན་ཆད་,མེད་པར་སྒོམས། དེ་གོམས་ན་ཅི་བྱེད་གཞན་དོན་དུ་འགྱུར་ཞིང་རང་འདོད་,ཀྱི་འཁྲིས་ཡེ་མེད་པ་ཞིག་འོང༌། དེ་བྱུང་ན་ཐེག་པ་ཆེན་པོའི་,གྲལ་དུ་ཆུད་པ་ཡིན། རྒྱལ་བའི་སྲས་ཀྱི་མིང་ཡང་དེས་ཐོབ། བསོད་ནམས་དང་,ཕན་ཡོན་ལ་ཚད་བཟུང་དུ་མེད། ཡང་དག་པའི་ལམ་གོལ་འཕྱུག་མེད་པ་,དེ་ཡིན་དེ་རྣམས་གང་ཡང་མ་བྱུང་ཕྱིན་བཏོན་བཏོན་སྒྲུབ་སྒྲུབ་དང༌
P000010_v001_01211,། ལྟ་བ་མཐོ་མཐོ། སྒོམ་པ་ཟབ་ཟབ། སྤྱོད་པ་ཞིབ་ཞིབ་གང་ལྟར་སྣང་ཡང༌,། གང་བྱེད་ཚེ་འདིའི་འདུན་མ། ཅི་བྱེད་ལྟོ་གོས་ཀྱི་ཡང་ཟོང་དུ་སོང་,ནས། ཡང་དག་པའི་ལམ་གྱི་ཕྱོགས་ཙམ་དུ་ཡང་མི་ཉེ། རང་མགོ་རང་གིས་,བསྐོར། རང་གིས་རང་བསླུ་བྱ་བ་དེ་ཡིན། དེ་བས་ན་དང་པོ་ནས་མཐོ་,སྙབ་མི་མཛད་པར་འདི་རྣམས་ཐུགས་ལ་ཅི་འདྲེས་མཛོད། ཆོས་པ་བྱ་བ་,ཆོས་དང་རང་རྒྱུད་འདྲེས་དགོས་པ་ཡིན། ཉམས་ལེན་བྱ་བ་དུག་གསུམ་གྱི་,གཉེན་པོར་འགྲོ་དགོས། ཉོན་མོངས་པའི་གཉེན་པོར་མ་སོང་བའི་ཆོས་ཀྱིས་ཅི་
P000010_v001_01212,ཡང་མི་ཕན། དེ་ལྟར་སེམས་རྒྱུད་ཆོས་དང་འདྲེས་པས་བདག་འཛིན་གྱི་གཉེན་,པོར་སོང་ན་ཆོས་རྒྱུད་ལ་སྐྱེས་པ་ཡིན་ཆོས་ལམ་དུ་སོང་ཟེར་,བ་དེ་ཡིན། ད་གཟོད་དབང་བཞིའི་ལམ་ཁྱེར་བསྐྱེད་བཟླས་རྫོགས་རིམ་མཚན་བཅས་,མཚན་མེད་གང་བསྒོམ་ཡང༌། ཡང་དག་པའི་མྱུར་ལམ་བླ་ན་མེད་པར་,འགྲོ། གོལ་སར་མི་ལྷུང༌། དེ་ཡང་བསྐྱེད་རིམ་གྱི་གོ་དོན་ཕུང་ཁམས་སྐྱེ་,མཆེད་ཀྱིས་བསྡུས་པའི་རྟོག་ཚོགས་ཀྱི་ཆོས་ཐམས་ཅད་ཡེ་ནས་དག་མཉམ་,དབྱེར་མེད་གདན་གསུམ་ཚང་བའི་ལྷ་ཡི་འཁོར་ལོར་སངས་རྒྱས་པའི་རང་
P000010_v001_01213,བཞིན་ཅན་ཡིན་ལ་ཡིན་པར་ཤེས་པའི་ངེས་ཤེས་དང་ལྡན་པའི་ངང་,ནས་གསལ་དག་བརྟན་གསུམ་དང་དག་རྫོགས་སྨིན་གསུམ་ཚང་བ་གལ་ཆེ་,དེ་མིན་ཁ་མིག་རྣ་བ་ཅན་རང་རྒྱུད་པར་བཟུང་ནས་བསྒོམས་ན་,ཅི་འགྱུར་ཆ་མེད། བཟླས་བརྗོད་ཡང་འགྲོ་འོང་སྲོག་རྩོལ་བརྟན་གཡོའི་སྒྲ་སྐད་,ཐམས་ཅད་ཡེ་ནས་རྣམ་དག་གྲགས་སྟོང་སྐྱེ་མེད་རྒྱལ་བའི་གསུང་དུ་,གནས་པར་ཤེས་པའི་ངང་སྲོག་སྡོམ་གཟེར་བཞི་སོགས་ཀྱི་གནད་དང་ལྡན་,དགོས། དེ་མ་བྱུང་ཕྱིན་ཁ་ཡེང་མིག་ཡེང་གི་ངང་ནས་མཆུ་ཡིས་ཡལ་
P000010_v001_01214,འདབ་བསྐྱོད་ཙམ་གྱིས་ནི་དོན་འབྲས་ཆེན་པོ་མི་འབྱིན། རྫོགས་རིམ་ཡང་རིག་,པ་བྱང་ཆུབ་ཀྱི་སེམས་ཡེ་ནས་འཆིང་གྲོལ་མེད་པའི་གཤིས་ལུགས་རྒྱལ་,བའི་ཐུགས་རྡོ་རྗེར་གདོད་ནས་གྲུབ་པ་ཉིད་ཡིད་དཔྱོད་དང་ཕོ་ཚོད་,ཙམ་དུ་མ་སོང་བར་དོན་དམ་སེམས་ཉིད་ཀྱི་གནས་ལུགས་འཕྱུགས་མེད་,རང་ངོ་འཕྲོད་ཅིང་ཤེས་པའི་ངང་ནས་བསལ་བཞག་སྤང་བླང་དང་བྲལ་,བར་ཆུ་བོའི་རྒྱུན་བཞིན་སྐྱོང་བ་ཡིན། སྡུག་བཙིར་གྱི་སེམས་འཛིན་སྐོ་ཙེ་,བ་དང༌། ཁ་ལྟ་རྒྱས་འདེབས་ཀྱི་སྟོང་སྦོས་ཀྱིས་ནི་ཅིར་ཡང་མི་
P000010_v001_01215,བཏུབ། དོན་དམ་རང་ངོ་ཤེས་པ་ལ་བརྒྱུད་ལྡན་བླ་མའི་བྱིན་རླབས་འཕོ་,དགོས། དེ་འཕོ་བ་སློབ་མའི་མོས་གུས་ལ་རག་ལས༑ ཕན་ཚུན་གློ་བ་ཉེ་,བ་ཙམ་གྱིས་སྦྱིན་དུ་མེད། དེས་ན་རང་གི་བླ་མ་དེ་སངས་རྒྱས་,ཆོས་ཀྱི་སྐུར་ལྟ་བའི་མོས་གུས་དང་མ་བྲལ་བ་གཅེས། ཚོགས་བསགས་སྒྲིབ་,སྦྱོང་སྒོ་དུ་མ་ནས་འབད་པའང་དེའི་གྲོགས་སུ་འགྲོ། དེ་ལྟ་བུའི་རྒྱུ་,རྐྱེན་རྟེན་འབྲེལ་གང་ཡང་མ་འཛོམས་ན་བཤད་བཤད་བསླབས་བསླབས་ཀྱི་ཙབ་,ཙུབ་མང་པོས་ཅི་ཡང་མི་ཕན། དགོས་པའི་དུས་སུ་བསླུས་པ་མང༌། རང་
P000010_v001_01216,ལ་དད་མོས་སོགས་རྒྱུ་ཚོགས་ཚང་ན་དུས་གསུམ་གྱི་བླ་མ་རྣམས་,ཀྱིས་ཐུགས་རྗེ་ལ་འབྲི་བཀོལ་མེད། རྩ་བ་གསུམ་གྱི་བྱིན་རླབས་ཐམས་ཅད་,སྤུངས་པ་བཞིན་དུ་འོང༌།དེ་ཙ་ན་མཆོག་ཐུན་མོང་གི་དངོས་གྲུབ་,གང་འདོད་ཀྱང་ཞར་ལ་འབྱུང་བ་ཡིན། རང་གཞན་གྱི་དོན་གཉིས་འགྲུབ་པའི་,ཕོ་རྒོད་གཅིག་འབྱུང་བར་གདའ་སྟེ། ད་ལྟ་རང་རེའི་བསམ་སྤྱོད་ལ་དཔགས་,ན་ཡིད་སྨོན་ཙམ་ལས་དཀའ་བར་མཆིས། འོན་ཀྱང་རང་གིས་བརྩོན་ནུས་ན་,དེ་ལྟར་འགྱུར་ངེས་པ་ནི། རྒྱལ་བ་རྡོ་རྗེ་འཆང་གི་ལུང་ཚད་མ་
P000010_v001_01217,དང་གྲུབ་ཐོབ་གོང་མ་རྣམས་ཀྱི་རྣམ་ཐར་ཚད་མས་གྲུབ་པ་ལགས་,པས་དེ་བཞིན་ཐུགས་ལ་ཞོག་མཛོད། བསླབ་བྱ་ཚིག་བཅད་དུ་བྲིས་ཀྱང་དོན་,གྱི་གནད་དེ་ལས་མ་མཆིས་པས་ཉིད་ཀྱིས་གོ་བདེ་བའི་ཕྱིར་ལྷུགས་,པར་བཤད་པ་ཡིན། དགེ་བས་ཁྱེད་བློ་ཡང་དག་པའི་ལམ་དུ་འགྲོ་བར་,གྱུར་ཅིག ཕན་ཐོགས་པར་གྱུར་ཅིག ཕན་ཐོགས་པར་གྱུར་ཅིག ཕན་ཐོགས་པར་གྱུར་ཅིག ཅེས་,པའང་པདྨ་བི་ཛས་སྨྲས་པ་དགེ༑༄༅། །ལགས། འདི་ལྟར་སྣང་སྲིད་འཁོར་འདས་ཀྱིས་བསྡུས་,པའི་ཆོས་འདི་དག་ཐམས་ཅད་རང་རིག་པ་བྱང་ཆུབ་སེམས་ཀྱི་རྩལ་
P000010_v001_01218,དང་རོལ་པ་དང་རྒྱན་ཙམ་དུ་ཤར་བའི་ཕྱིར།རིན་པོ་ཆེ་གསེར་གླིང་,དུ་ཕྱིན་པ་ན་ཐ་མལ་གྱི་ས་རྡོ་བཙལ་ཀྱང་མི་རྙེད་པ་,ལྟར། ཐམས་ཅད་ཡེ་གྲོལ་རྫོགས་པ་ཆེན་པོ་སྤྲོས་བྲལ་ཐིག་ལེ་ཉག་གཅིག་,གི་ཀློང་དུ་འུབ་ཆུབ་པའི་ཚུལ། ཀུན་ཏུ་བཟང་པོ་དྲི་མེད་འོད་ཟེར་,བརྒྱུད་པ་དང་བཅས་པའི་གསུང་རབ་རྣམས་ནས་གསལ་བོར་བསྟན་པ་བཞིན་,ལ། དོན་དུ་སངས་རྒྱས་སྒོམ་པོས་མ་མཛད། སེམས་ཅན་སྒྲིན་པོས་མ་བཅོས།བཟང་རྟོག་,ལྟ་སྒོམ་ཞེན་པས་མ་བཅིངས། ངན་རྟོག་ཉོན་མོངས་གཟུང་འཛིན་གྱིས་མ་བསླད་
P000010_v001_01219,པའི༑ ཡེ་ནས་གནས་པའི་ཆོས་ཉིད་ཀྱི་བབས། གཉུག་མ་ལྷན་ཅིག་སྐྱེས་པའི་ཡེ་,ཤེས། རིག་པ་རང་གནས་ཀྱིས་བསམ་གཏན། ད་ལྟར་རང་རེ་རྣམས་ཀྱི་སེམས་ཀྱི་,ཆོས་ཉིད་མ་བཅོས་ཐ་མལ་ཤེས་པའི་གཤིས་ལུགས་རིག་སྟོང་རྗེན་པ་,འདི་གབླ་མ་ཚོས་མཁས་ནས་གསར་དུ་བྱས་པ་མིན། སློབ་མ་ཉམས་ལེན་,བཟང་བས་གསར་དུ་བྱུང་བ་མིན། ཡ་ཀི་ཀུན་ཏུ་བཟང་པོ་ནས་མ་,ཀི་འཇག་མིག་གི་སྲིན་བུ་ཡན་ཆོད་ཀྱི་རྒྱུད་ལ་ཡེ་ནས་འབྲལ་,མེད་དུ་གནས་ཀྱང་སེམས་ཅན་རྣམས་རང་ངོ་མ་ཤེས་པའི་དབང་གིས་
P000010_v001_01220,དཔེ་རྒྱལ་བུ་དམངས་སུ་འཁྱམས་པ་དང་འདྲ༑ དེས་ན་མ་བཅོས་ཟང་ཀའི་,ཤེས་པ་འདི་ཀུན་བཟང་ཆོས་སྐུའི་དགོངས་པར་ཐག་ཆོད་ལ༑ གང་ཤར་སྤང་,བླང་དགགས་སྒྲུབ་ཀྱི་འཛིན་པས་མི་བསླད་པར་རྒྱ་ཡན་ཅོག་བཞག་ཆེན་,པོའི་ངང༌། གཏད་མེད་ཀྱི་ཤེས་པ་ཁ་ཡན་དུ་གློད་ནས། གུ་ཡངས་རྒྱ་,གྲོལ་ཕྱལ་བ་ཆེན་པོར་འགག་བསྡམས་པ་ལས། ལེགས་སུ་རེ་བ། ཉེས་ཀྱིས་དོགས་,པ། ཕར་ལ་སྤྲོ་བ། ཚུར་ལ་བསྡུ་བ། གནས་འགྱུ་དགགས་སྒྲུབ། སྐྱེ་འགག་གྲངས་འདེབས། གསལ་སྟོང་,གུད་གཅོད།ཉམས་ཀྱི་རྩིས་གདབ་སོགས་བཅོས་བསྒྱུར་གྱི་འཛིན་པས་མ་བསླད་པ་
P000010_v001_01221,ཅི་ནས་གལ་ཆེ་ཞིང༌།ོར་ན་ད་ལྟའི་ཤེས་པ་ཟང་ཀ་མ་,འདི་སྤུ་མ་རྗེས། གྲ་མ་ཉམས་པར། སྒོམ་གྱི་ངོ་ཏིར་ཀྲོང་གིས་འགྲོ་བ་,ཞིག་འདུག་ན་དེ་ཀས་ཆོག་རྩིས་ལགས། ལར། སེམས་མ་བཅོས་ན་གསལ།ཆུ་མ་བརྙོགས་,ན་དྭངས། ཞེས་པ་ལྟར་གང་ལའང་ཞེན་འཛིན་གྱི་སྤྲོས་པས་མི་བསླད་པར་,རང་བབས་སུ་འཇོག་པ་འདི་གནད་ཆེ། ཡིད་དཔྱོད་བཅོས་མའི་ལྟ་སྒོམ་ཇི་,ཙམ་དུ་བཟང་བར་རློམ་ཡང་ཞེན་འཛིན་ལས་མི་འདའ། ཞེན་པ་ཡོད་རིང་,འཁོར་བའི་ས་བོན་བྱེད་པ་སྟེ། མདའ་བསྣུན་གྱིས། གང་ལ་ཞེན་པ་ཡོད་ན་
P000010_v001_01222,དེ་ཡང་ཐོངས། །རྟོགས་པར་གྱུར་ན་ཐམས་ཅད་དེ་ཡིན་ཏེ། །དེ་ལས་གཞན་པ་,སུས་ཀྱང་ཤེས་མི་འགྱུར། །ཞེས་དང༌། ཏིལ་གྱི་ཤུན་པ་ཙམ་གྱི་ཟུག་རྔུས་,ཀྱང༌། །ནམ་ཡང་སྡུག་བསྔལ་ཆེན་པོ་བསྐྱེད་པར་བྱེད། །ཅེས་གསུངས། དེས་ན་རང་སེམས་,མ་བཅོས་པ་འདི་གནད་ཆེ། འདིའི་རྩལ་ལས་བཟང་ངན་གྱི་རྟོག་ཚོགས་གང་,ཤར་ཡང༌། དེའི་ངང་ལ་བསལ་བཞག་སྤང་ལེན་བྲལ་བར་བཞག་པས་ཐམས་,ཅད་ཡེ་ཤེས་ཀྱི་གྲོགས་སུ་འཆར་བ་ཡིན། དེ་འཆར་བ་ལ་རྟོགས་པ་,དོན་བརྒྱུད་ཀྱི་ཡེ་ཤེས་ཐོབ་དགོས།དེ་ཐོབ་པ་ལ་བླ་མའི་བྱིན་རླབས་
P000010_v001_01223,ཞུགས་དགོས། དེ་ཞུགས་པར་སློབ་མའི་དད་མོས་ལ་རག་ལས་པས་དེ་ལྟར་,ཐུགས་ལ་ཞོག་མཛོད། ཅེས་པའང་རྒན་པོ་བི་ཛས་སོ། །༄༅། །མཚུངས་མེད་བླ་མའི་ཞབས་,ལ་འདུད། །སངས་རྒྱས་བསྟན་པའི་ཉམས་ལེན་གནད༑ ༑ངེས་འབྱུང་བྱང་ཆུབ་སེམས་ལྡན་པས། །སྡོམ་,གསུམ་མིག་ལྟར་བསྲུང་བའི་ངང༌། །བསྐྱེད་རྫོགས་ཉམས་ལེན་མཐར་འདོན་གལ། །རྙེད་དཀའི་,དལ་འབྱོར་རྟེན་ཐོབ་ཀྱང༌། །ཡུན་རིང་མི་སྡོད་མྱུར་དུ་འཆི། །འཆི་ཚེ་ཆོས་,ལས་སྐྱབས་གཞན་སུ། །ཆོས་མིན་བསམ་སྦྱོར་དུག་ལྟར་སྤོངས། །འཁོར་བའི་གནས་ན་བདེ་,བ་མེད། །འགྱུར་དང་འདུ་བྱེད་སྡུག་བསྔལ་མང༌༑ ༑དེ་རྒྱུ་ལས་འབྲས་བླང་དོར་
P000010_v001_01224,ལ། །རྟག་ཏུ་བརྩོན་པ་བསྐྱེད་པར་རིགས། །འཁོར་བར་མི་བསླུའི་སྐྱབས་གཞན་མེད། །གཏན་དུ་,སྐྱོབ་ངེས་མཆོག་གསུམ་ལ། །ཡིད་ཆེས་བློ་གཏད་འབྲལ་མེད་ཀྱིས། །སྐྱབས་འགྲོ་སྡོམ་པ་,ཀུན་གཞིར་ངེས། །མཁའ་ཁྱབ་འགྲོ་ཀུན་ཕ་མ་རུ། །ངེས་རྙེད་ཚད་མེད་བཞི་གོམས་,ནས། །འགྲོ་སྒྲོལ་དམ་བཅའི་གོ་ཆ་ནི། །ཐེག་ཆེན་ལམ་རྩར་མེད་ཐབས་ཅི། །སྨིན་བྱེད་,དབང་བཞིས་རྒྱུད་བརླན་ཞིང༌། །དམ་ཚིག་རྣམ་པར་དག་པའི་ངོས། །རིམ་གཉིས་རྣལ་,འབྱོར་ཟབ་མོ་ལ། །བརྩོན་གང་བླ་མེད་ཐེག་རྩེའི་གནད༑ ༑ངེས་འབྱུང་མེད་པའི་འདུལ་,ཁྲིམས་དང༌། གཞན་ཕན་མ་འབྱོངས་སེམས་བསྐྱེད་པ༑ ༑དག་སྣང་བསྐྱེད་རྫོགས་མི་ལྡན་
P000010_v001_01225,པའི། །སྔགས་པར་རློམ་ཡང་སྙིང་པོ་ཅི། །དེ་བས་དགེ་བའི་བཤེས་ཁྱེད་ཀྱིས། །རྟག་པར་,དྲན་ཤེས་འབྲལ་མེད་དང༌། །རང་རྒྱུད་ཆོས་དང་ཅི་འདྲེས་ཀྱིས། །བསླབ་པ་གསུམ་,ལ་ནན་ཏན་མཛོད། །རྒྱལ་བའི་ཆོས་ཚུལ་ཇི་སྙེད་པ། །གདུལ་བྱའི་བློ་དང་མཐུན་,པར་གསུངས། །རྩ་བ་བདག་འཛིན་སྤོང་ལ་གཅིག །རང་རྒྱུད་ཉོན་མོངས་ཅི་ཐུལ་མཛོད། །རྒྱལ་,བས་འཁོར་ལོ་བར་པ་རུ། །གཟུགས་ནས་རྣམ་མཁྱེན་བར་གྱི་ཆོས། །སྟོང་ཞིང་བདག་,མེད་སྤྲོས་བྲལ་དབྱིངས། །རྣམ་ཐར་གསུམ་ལྡན་ངོ་བོར་བསྟན༑ ༑ངེས་དོན་བཀའ་འཁོར་ཕྱི་,མ་རུ། །འོད་གསལ་བདེ་གཤེགས་སྙིང་པོའི་ཁམས། །སྐུ་དང་ཡེ་ཤེས་ངོ་བོ་རུ། །ཡེ་
P000010_v001_01226,ནས་འཕོ་འགྱུར་བྲལ་བར་གསུངས། །དེ་དོན་ས་བཅུའི་དབང་ཕྱུག་དང༌། འཕགས་པ་,ཀླུ་སྒྲུབ་ཐོགས་མེད་སོགས། །ཤིང་རྟ་ཆེན་པོ་རྗེས་འབྲང་བཅས། །འཕགས་ཡུལ་མཁས་རྣམས་,ལེགས་པར་བཀྲལ། །ཀུན་ཀྱང་དགོངས་ཀློང་ཡེ་ཤེས་སུ། །གཅིག་ཀྱང་གནས་སྐབས་ཁས་ལེན་,ཁྱད། །བོད་འདིར་སྣ་ཚོགས་སྨྲ་བ་མང༌། །ཀུན་ལ་དག་སྣང་སྦྱང་བའི་ངང༌,། །རང་ལུགས་ཀུན་མཁྱེན་ཆོས་རྗེ་སོགས། །སྔ་འགྱུར་མཁས་གྲུབ་ཚད་ལྡན་གཞུང༌། །སྣང་,སྟོང་ཕྱོགས་རེར་མ་སོང་བར། །ཟུང་འཇུག་རྫོགས་པ་ཆེན་པོར་མཐུན༑ ༑ཀ་དག་སྟོང་,པའི་ཕྱོགས་ནས་ནི། །མི་སྟོང་དངོས་པོ་ཡོད་མིན་ཡང༌། །རང་བཞིན་ལྷུན་གྲུབ་
P000010_v001_01227,ཆ་ནས་ནི། །སྐུ་དང་ཡེ་ཤེས་འདུ་འབྲལ་མེད། །སྣང་བས་སྟོང་པ་མི་བསྒྲིབ་,ཅིང༌། །སྟོང་པས་སྣང་བ་མ་འགོག་པར། །ཟུང་འཇུག་འོད་གསལ་འདུས་མ་བྱས། །ཡེ་,ཤེས་བསམ་མི་ཁྱབ་མཁྱེན་མཛོད། །འདི་དོན་ཁོང་དུ་ཆུད་གྱུར་ན། །ངེས་དོན་མདོ་,དང་སྔགས་ཀྱི་ཚུལ། །ཕན་ཚུན་བུ་རམ་རོ་བཞིན་དུ། །འགལ་མེད་ལམ་དུ་ཁྱེར་,ཤེས་འགྱུར། །དེ་མིན་སྣང་སྟོང་ཕྱོགས་རེ་ལ། །ཞེན་ནས་རང་འདོད་གྲུབ་མཐའ་ཡི། །སྨྲ་,བ་མང་ཡང་ཞེ་གཏིང་སྡར། །ཕལ་ཆེར་ཆོས་སྤང་ཁུར་གྱིས་ནོན། །དེས་ན་དལ་,འབྱོར་ལན་གཅིག་ཏུ། །ཐོབ་པ་ཆུད་གསོན་མི་བྱེད་པར། །བསྟན་པ་འགལ་མེད་རྟོགས་
P000010_v001_01228,པ་ཡིས། །རང་རྒྱུད་དགེ་ཚོགས་འཕེལ་བར་མཛོད༑ ༑དེ་སྐད་ཡིད་ལ་གང་ཤར་གཏམ། །དད་,དམ་གཙང་མའི་ནང་མཆོད་དུ། །ཕུལ་འདི་ཐུགས་དབུས་ཨ་ཐམ་རྒྱ། །དགེ་བས་དོན་,གཉིས་མཐར་ཕྱིན་ཤོག །ཅེས་པའང་དམ་པ་ཞིང་སྐྱོང་མཆོག་གི་ཞལ་ངོ་མི་,ལྡོག་ཙམ་དུ་སྙོམ་ལས་པ་བི་ཛས་འཕྲལ་བྲིས་དགེ།༄༅། །གནས་འོག་མིན་ཆོས་,དབྱིངས་ཀྱི་ཕོ་བྲང་ན། །དཔལ་སྟོན་པ་ཀུན་བཟང་རྡོར་འཆང་ཞེས། །མཚན་ཡོངས་ལ་,གྲགས་པའི་གཡེར་པོ་ཆེ། །དོན་གཞན་དུ་མ་དམིགས་དྲིན་ཆེན་རྗེ། །ཕ་བློ་གྲོས་,མཐའ་ཡས་མ་ལགས་སམ། །སྐུ་མཐོང་བས་ཐ་མལ་འཁྲུལ་སྣང་འགག ༑གསུང་ཐོས་པས་
P000010_v001_01229,བདེ་ཆེན་ཡེ་ཤེས་སྐྱེད། །ཐུགས་དྲན་པས་གཟུང་འཛིན་བདེན་ཞེན་གཞིག །རྗེ་ནམ་མཁའ་,ལྟ་བུའི་རྣལ་འབྱོར་པ། །མི་ང་ལ་བསམ་རྒྱུ་རྗེ་ལས་མེད། །དབྱིངས་ཆོས་སྐུའི་,ཀློང་ནས་རྗེས་དགོངས་ལ། །དུས་ད་ལྟ་འཕོ་ཆེན་གྱི་ཡེ་ཤེས་སྐྱེད། །འབྲལ་མེད་,དུ་འགྲོགས་པའི་དགའ་སྟོན་སྩོལ། །མི་ང་རང་ཞན་ཏེ་བླ་མ་བཟང༌། །སངས་,རྒྱས་རིན་ཆེན་གྱི་ཞབས་པད་བརྟེན། །ལྟེམ་རྐྱང་མེད་པས་གསོལ་བ་བཏབ། །བྱིན་རླབས་,སྙིང་གི་དབུས་སུ་སད། །ཆོས་དབུ་མ་དང་ཕྱག་རྒྱ་རྫོགས་ཆེན་གྱི། །གྲུབ་མཐའི་,སྤུ་རིས་དབྱིངས་སུ་ཡལ། །བློ་བྲལ་ཆོས་ཉིད་ཀྱི་མལ་དུ་བསླེབས། །ཐ་སྙད་ཀུན་
P000010_v001_01230,ཇི་ལྟར་དགྱེས་དགྱེས་མཛོད། །ཨུ་ནུས་ཀྱི་སྡུག་བཙིར་མ་བྱས་ཀྱང༌། །ལྷན་སྐྱེས་,ཀྱི་ཡེ་ཤེས་ཁོང་ནས་སད། །གནས་འགྱུ་ཡི་འདམ་ག་བདག་ལ་མེད། །སེམས་འཛིན་,ཀུན་ཇི་ལྟར་དགྱེས་དགྱེས་མཛོད། །དཔྱད་སྒོམ་གྱི་སྤྲོས་པ་མ་བྱས་ཀྱང༌། །སྤྲོས་,བྲལ་གྱི་མཚན་ཉིད་མངོན་སུམ་མཐོང༌། །དགག་སྒྲུབ་ཀྱི་སྤང་ལེན་བདག་ལ་,མེད། །ཡིད་དཔྱོད་ཀུན་ཇི་ལྟར་དགྱེས་དགྱེས་མཛོད། །གཏད་མེད་ཀྱི་རིག་པ་ཕྱམ་བདལ་,ལ། །འཇུར་དྲན་གྱི་ཞབས་ཏོག་མ་སྒྲུབ་པས། །ཉམས་སྣང་གི་སྤུ་རིས་དབྱིངས་སུ་,ཞི། །བཟང་རྟོག་ཀུན་ཇི་ལྟར་དགྱེས་དགྱེས་མཛོད། །ཆོས་མདོ་རྒྱུད་དང་སྒྲུབ་བརྒྱུད་མན་
P000010_v001_01231,ངག་སྲོལ། །ཀུན་མཐར་ཐུག་ངེས་དོན་ཀློང་དུ་གཅིག །གནད་བློ་བྲལ་གཉུག་མའི་རང་,ངོར་རིག །ཐོས་བསམ་ཀུན་ཇི་ལྟར་དགྱེས་དགྱེས་མཛོད། །ཁོང་རྟོག་གེ་མཁན་གྱི་སྟོན་,ཆེན་གྱིས། །ཨུ་ནུས་ཀྱི་ལོ་བརྒྱར་འགེགས་བྱས་ཀྱང༌། །མི་ང་ལ་ཐེ་ཚོམ་,འཁུ་འཕྲིག་མེད༑ ༑ངོ་བོ་ལ་རྟག་ཆད་མི་འདུག་ན། །རང་བཞིན་ལ་འཕོ་འགྱུར་,མི་འདུག་ན། །ཆོས་དབྱིངས་ལ་བྲི་གང་མི་འདུག་ན། །འབྲས་བུ་ལ་ཐོབ་ཤོར་,མི་འདུག་ན། །ལམ་ནོར་གོལ་བྱ་བ་ཅི་ལ་ཟེར། །སྒོམ་མ་བྱུང་བྱ་བ་,ཅི་ལ་ཟེར། །གནད་མ་ཤེས་ཟེར་བ་ཅི་ལ་ཟེར། །དོན་མ་རྟོགས་བྱ་བ་
P000010_v001_01232,ཅི་ལ་ཟེར། །ལྟ་དང་སྒོམ་པ་སྤྱོད་པ་གསུམ། །ཐམས་ཅད་གཉུག་མའི་ཀློང་དུ་,གཅིག །གེགས་དང་གོལ་ས་མཚན་འཛིན་གསུམ། །བློ་ཡི་བཏགས་པའི་སྤུ་རིས་ཏེ། །བློ་བྲལ་,གཤིས་ལ་ཕན་གནོད་ཅི། །རང་གྲོལ་གྱི་རྣལ་འབྱོར་ཨ་ལ་ལ། །འདི་ཡང་དཔལ་,ལྡན་བླ་མའི་དྲིན། །དྲིན་ལེན་དུ་རྟོགས་པའི་མཎྜལ་འབུལ། །ད་དུང་ཡང་འབྲལ་མེད་,ཐུགས་རྗེས་སྐྱོངས། །དོན་གཉིས་མཐར་ཕྱིན་གྱི་དགེ་མཚན་སྩོལ། །མདྒལཾ།༄༅། །དིལ་མཁྱེན་རབ་གསལ་ཟླ་,བའི་གསུང་བསྐུལ་ངོར།ཨོཾ་སྭསྟི། རྒྱལ་ཀུན་ཡེ་ཤེས་གཅིག་བསྡུས་འཇམ་པའི་དབྱངས། །སྙིགས་དུས་,དགེ་བའི་བཤེས་སུ་མངོན་སྤྲུལ་པ། །དྲན་པས་གདུང་སེལ་འཇམ་མགོན་ཨ་ཛི་
P000010_v001_01233,ཏ། །འུ་ཅག་བྱང་ཆུབ་བར་དུ་སྐྱབས་སུ་བསྙེན། །ཀྱེ་ལགས་ཐབས་མཁས་ཐུགས་རྗེའི་,བདག་ཉིད་ཅན། །རྒྱལ་བའི་ཆོས་སྒོ་བསམ་གྱིས་མི་ཁྱབ་པ། །ཀུན་ཀྱང་རྣམ་གྲོལ་,ཐེག་པར་གཅིག་ཏུ་མཐུན། །དེ་ཕྱིར་ཀུན་ལ་དག་སྣང་སྦྱང་བ་གནད། །ཐུབ་བསྟན་,ཡོངས་སུ་རྫོགས་པའི་ལུས་གཅིག་པུ། །ཀུན་དང་མཐུན་ཞིང་ཀུན་ལས་ཁྱད་འཕགས་,པ། །སྔ་འགྱུར་གཞུང་བཟང་པདྨའི་དགའ་ཚལ་ལ། །རང་དབང་སྤྱོད་འདི་སྔོན་གོམས་དགེ་,བའི་མཐུ། །དེས་ན་སྔོན་བྱོན་རིག་འཛིན་བརྒྱུད་བཅས་ཀྱི། །གདམས་པའི་ཡང་སྙིང་མདོ་,སྒྱུ་སྒྲུབ་སྡེ་བརྒྱད། །སེམས་ཀློང་མན་ངག་སྙིང་པོའི་ལམ་བཟང་ལ། །གཅིག་ཏུ་བརྩོན་
P000010_v001_01234,པ་འདུན་མ་ལེགས་པའི་རྩེ། །རྒྱལ་གསུང་འཁོར་ལོ་བར་ཐའི་དགོངས་པའི་བཅུད། །སྦྲང་,རྩིའི་རོ་བཞིན་འགལ་མེད་ཟུང་འཇུག་པའི༑ ༑སྣང་སྟོང་མཉམ་ཉིད་འོད་གསལ་འདུས་,མ་བྱས། །ཡེ་ཤེས་མངོན་བྱེད་སྔ་འགྱུར་བརྒྱུད་པའི་སྲོལ། །བྱམས་འཇམ་བརྒྱུད་པའི་ཆུ་,བོ་གཅིག་འདྲེས་པའི། །ཤིང་རྟའི་རིང་ལུགས་མ་རྨས་དག་བྱེད་གཏེར། །ཀུན་མཁྱེན་ཆོས་,རྗེའི་དགོངས་ཉམས་ཕུལ་བྱུང་བ། །འདི་འདྲ་རྒྱ་བོད་གཉིས་ན་རྙེད་པར་དཀའ། །དེ་,ཡི་དགོངས་པ་མ་ནོར་ཇི་བཞིན་དུ། རྣམ་དག་རིགས་པས་གཏན་ལ་ལེགས་,དབབ་པ། །འཇམ་དཔལ་དགྱེས་པའི་ལེགས་བཤད་ནོར་བུའི་གཏེར། །འདི་མཚུངས་དུས་གསུམ་བཙལ་
P000010_v001_01235,ཀྱང་རྙེད་མི་འགྱུར། །མགོན་པོ་གང་དེའི་གཟུགས་སྐུ་དབྱིངས་བསྡུས་ཀྱང༌། །གསུང་གི་,རྡོ་རྗེ་སྤྲུལ་པའི་སྐུར་བཞེངས་པ། །ལེགས་བཤད་མཆོག་ཡིན་བཤེས་གཉེན་ཕལ་ལས་,ལྷག །དེ་ཕྱིར་དེར་ལྟོས་དེ་འཛིན་དེ་སྤེལ་རིགས། །བསགས་པ་རྒྱ་ཆེན་ཕ་ཡི་,ནོར་སྐལ་མཆོག །རྗེས་འཇུག་བུ་ལ་བརྩེ་བས་བྱིན་པ་འདི། །རང་གར་བོར་ན་,དེ་ལས་ཁྲེལ་འོས་སུ། །དེ་ཚུལ་ཤེས་པས་རྟག་ཏུ་བརྩོན་པ་གནད། །སྒྲ་ཚད་,བཟོ་གསོ་ནང་རིག་ཡན་ལག་བཅས། །ཀུན་མཁྱེན་འདོད་ལ་མི་བསླབ་གང་ཡང་,མེད། །དེ་སླད་དམ་པའི་བཤེས་གཉེན་ལེགས་བརྟེན་ནས། །ཐོས་པ་དམ་པས་རང་རྒྱུད་
P000010_v001_01236,གྲོལ་བར་མཛོད། །བསམ་བྱུང་མེད་པའི་ཐོས་མང་ངལ་བའི་རྒྱུ། །དེ་སླད་ཡང་དག་,རྟོན་པ་རྣམ་བཞི་དང༌། །མི་འགལ་རྣམ་དག་རིགས་པའི་ལམ་བཟང་ནས། །ངེས་,དོན་སྙིང་པོའི་ལམ་མཆོག་འཚོལ་བར་མཛོད༑ ༑ཐོས་དོན་རྩེ་གཅིག་ཉམས་སུ་མ་,བླངས་ན། །སྲིད་རྩའི་བདག་འཛིན་གང་གིས་གཞོམ་པར་ནུས། །དགོས་པའི་དུས་སུ་བསླུས་,པ་ཤིན་ཏུ་མང༌། །དེ་ཕྱིར་རྩེ་གཅིག་བསྒོམ་པ་ལྷུར་ལེན་མཛོད། །རིགས་གཟུགས་,དཔལ་དང་མང་དུ་ཐོས་ལ་སོགས། །ཡོན་ཏན་དུ་མའི་འབྱོར་པ་ལྡན་གྱུར་,ཀྱང༌། །ཚུལ་ཁྲིམས་རིན་ཆེན་རྒྱན་མཆོག་འདི་མེད་ན། །ལྷར་བཅས་སྐྱེ་རྒུའི་མདུན་
P000010_v001_01237,སར་མཛེས་པ་མིན། །གང་ལ་རྣམ་དག་ཚུལ་ཁྲིམས་འདི་ལྡན་ན། །ཐོས་སོགས་ཡོན་,ཏན་གཞན་དང་བྲལ་གྱུར་ཀྱང༌། །འཇིག་རྟེན་འདི་ན་ཉི་མ་བཞིན་དུ་,མཛེས། །དེ་སླད་ཚངས་སྤྱོད་བརྟུལ་ཞུགས་མ་ཉམས་མཛོད། །ཕྱོགས་ཙམ་གོ་ཚེ་གཞན་སྐྱོན་,རྟོག་འདོད་དང༌། །ཅུང་ཟད་འབྱོར་ཚེ་གཞན་དག་ཁྱད་གསོད་སོགས། །དེང་སོང་སྐྱེ་,བོའི་ལད་མོ་མི་མཛད་པར། །རྟག་ཏུ་དུལ་བའི་དཔལ་ལ་གནས་པར་མཛོད། །གཞན་,སྐྱོན་མ་རྟོག་རང་གི་རྒྱུད་ལ་རྟོག །རང་གི་སྒོ་གསུམ་ཆོས་དང་ཨེ་,མཐུན་གཟིགས། །རྟག་ཏུ་དྲན་དང་ཤེས་བཞིན་བག་ཡོད་པས༑ རང་སེམས་བསྲུང་བར་ཆོས་
P000010_v001_01238,ཀུན་སྙིང་པོ་འདུ། །ངེས་འབྱུང་མེད་ན་འཁོར་བ་ལས་མི་འཕགས། །སྙིང་རྗེ་མེད་,ན་ཐེག་ཆེན་རྩ་བ་སྟོང༌། །དག་སྣང་མེད་ན་ཆོས་སྣང་སྒོ་མོ་,འགགས༑ ༑དེ་ཕྱིར་འདི་གསུམ་ནམ་ཡང་མེད་ཐབས་མེད། །སྤྲོས་བྲལ་ལྟ་བ་བློས་བྱས་,ཤུན་པ་ཕྲོལ། །མཉམ་ཉིད་བསྒོམ་པར་སེམས་འཛིན་ཐག་པ་ཆོད། །རོ་སྙོམ་སྤྱོད་པ་,ཚུལ་འཆོས་སྒྲོག་དང་ཕྲོལ། །ཡེ་གྲོལ་འབྲས་བུར་རེ་དོགས་གཉིས་འཛིན་ཤིགས། །བླ་མར་,གསོལ་བ་བཏབ་ན་བྱིན་རླབས་འཇུག །ཡི་དམ་བསྙེན་སྒྲུབ་འབད་ན་དངོས་གྲུབ་,འབྱུང༌། །མཁའ་འགྲོ་ཆོས་སྐྱོང་མཆོད་ན་བར་ཆད་སེལ། །རང་རྒྱུད་ཉོན་མོངས་ཐུལ་
P000010_v001_01239,ན་ཀུན་ཀྱང་གྲོགས། །སྐབས་སུ་བབས་ན་བསྟན་འགྲོར་གང་ཕན་བྱ། །སྐབས་སུ་མ་,བབས་གཅིག་པུར་ཉམས་ལེན་གཅེས། །ཀུན་རྩ་གཞན་ཕན་ལྷག་བསམ་མ་དོར་ན། །ཇི་,ལྟར་བྱས་ཀྱང་དོན་དང་ལྡན་པར་མཆི། །དེ་སྐད་འཕྲལ་དུ་གང་དྲན་ཚིག་,ཕྲེང་འདི། །མཆོག་སྤྲུལ་དམ་པའི་བཀའ་ནན་མ་ལྡོག་ནས། །སྦ་བསྲི་མེད་པར་དྲང་,པོར་ཞུས་པ་ལགས། །ཐུགས་ལ་འཐད་ན་དེ་བཞིན་མཛད་པར་ཞུ། །དགེ་བས་འུ་,ཅག་བྱང་ཆུབ་སྙིང་བོའི་བར། །རིགས་བདག་བླ་མ་མཆོག་དང་མི་འབྲལ་ཞིང༌,། །དེ་ཡི་བཞེད་གཞུང་ཚུལ་བཞིན་འཛིན་པ་ལ། །སྤོབས་པ་འཇམ་པའི་དབྱངས་དང་
P000010_v001_01240,མཚུངས་གྱུར་ཅིག །ཅེས་པའང་མཆོག་གི་སྤྲུལ་པའི་སྐུ་རབ་གསལ་ཟླ་བའི་གསུང་,བསྐུལ་ངོར་རྒན་པོ་བི་ཛས་ཕུལ་བ་དགེ།༄༅། །ཨོཾ་སྭསྟི། གང་མཚན་ཐོས་དང་དྲན་,པས་ཀྱང༌། །སྲིད་ཞིའི་འཆིང་བ་གྲོལ་མཛད་པ། །ཡེ་ཤེས་སྐུ་ཅན་བླ་མ་,རྗེར། །བཏུད་ནས་ཕན་པའི་གཏམ་འདི་བརྗོད། །སྔོན་བསགས་རྣམ་པར་དཀར་བའི་མཐུས། །ད་རེས་,དལ་འབྱོར་རྟེན་རྙེད་ཅིང༌། །ཆོས་སྤྱོད་རང་དབང་ཡོད་དུས་འདིར། །གཏན་དུ་ཕན་,པའི་ཐབས་ལ་བརྩོན། །ཇི་ལྟར་རླུང་གསེབ་མར་མེ་བཞིན། །སྐྱེས་བུའི་ཚེ་སྲོག་མི་,བརྟན་གཡོ། །སང་ཙམ་འཆིའམ་སུས་ཤེས་པས། །ལོང་མེད་བློ་སྣ་བསྟུང་བ་གཅེས། སྲིད་པའི་
P000010_v001_01241,ཕུན་ཚོགས་གང་ལ་ཡང༌། །ཡིད་བརྟན་མི་རུང་བསླུ་བའི་ཆོས། །རྣམ་གསུམ་སྡུག་,བསྔལ་རྩ་བ་ཅན། །འདི་ལ་སྐྱོ་བ་བསྐྱེད་པར་འཚལ། །བདེ་སྡུག་ལས་ཀྱིས་སྤྲུལ་,པ་སྟེ། །ལས་འབྲས་མི་བསླུ་རྒྱལ་གསུང་མཛོད། །ལས་ལས་མཐུ་ཆེན་གཞན་ཡོད་མིན། །དེ་,ཕྱིར་འཇུག་ལྡོག་ལག་ལེན་གཅེས། །ཚེ་འདི་ཇི་ལྟར་བྱས་ཀྱང་འཛད། །ཕྱི་མ་གར་,འགྲོ་རང་དབང་ཅི། །གཏན་དུ་མི་བསླུ་དཀོན་མཆོག་གསུམ། །ཡིད་ཆེས་དད་པས་སྐྱབས་,སུ་ཟུངས། །འགྲོ་ཀུན་ཕ་མའི་རང་བཞིན་ཏེ། །ད་ལྟ་སྡུག་བསྔལ་སྲིད་མཚོར་བྱིང༌,༑ ༑འདི་ལས་སྒྲོལ་ཕྱིར་རྫོགས་བྱང་མཆོག །དོན་གཉེར་སྨོན་འཇུག་གོ་ཆ་གཅེས། །དཀར་ཆོས་
P000010_v001_01242,ཡོན་ཏན་ཀུན་གྱི་རྟེན། །དྲི་མེད་ཚུལ་ཁྲིམས་འདི་ཁོ་ན། །དེ་སླད་སྡོམ་གསུམ་,ཡར་ལྡན་གྱི། །བསྲུང་མཚམས་མིག་བཞིན་བཙའ་བར་མཛོད། །རྟག་ཏུ་དྲན་ཤེས་བག་ཡོད་,པས༑ ༑རང་གི་སེམས་ནི་རྟག་སྲུང་ཞིང༌། །ཉོན་མོངས་སྤངས་བསྒྱུར་ཁྱེར་གསུམ་སོགས། །རང་,གི་བློ་ནུས་དང་བསྟུན་གཅེས། །སྲིད་རྩ་བདག་ཏུ་འཛིན་ལས་བྱུང༌། །དེ་ཕྱིར་,བདག་མེད་གཏན་དབབ་པའི། །ཤེས་རབ་མེ་བཞིན་སྦར་བྱ་ཞིང༌། །དེ་ཡང་དཔྱད་,འཇོག་གྲིམ་གློད་སོགས། །བརྒྱུད་ལྡན་དམ་པའི་མན་ངག་དང༌། །རང་གི་ཉམས་མྱོང་,བསྟུན་མཁས་པས༑ ༑བདག་འཛིན་ཉོན་མོངས་གཉེན་པོ་རུ། །ཇི་ལྟར་འགྲོ་བ་དེ་བཞིན་
P000010_v001_01243,བྱ། །ཁྱད་པར་གསང་སྔགས་ལམ་གྱི་སྲོག །དབང་ཐོབ་དམ་ཚིག་ལ་གནས་ངོས། །བླ་མ་,སངས་རྒྱས་དངོས་མཐོང་བའི། །མོས་གུས་ཟབ་མོར་གནད་དུ་དྲིལ། །སྣང་བཅས་བསྐྱེད་པའི་,རིམ་པ་དང༌། །སྣང་མེད་འོད་གསལ་རྫོགས་པའི་རིམ། །ཟུང་འཇུག་ཐབས་ཤེས་ལམ་,གྱི་བཅུད། །འགལ་མེད་ཉམས་སུ་ལེན་པ་གཅེས། །ཇི་ལྟར་འཇའ་སྤྲིན་ཁུག་རླངས་སོགས། །བྱུང་,ཡང་ནམ་མཁའི་དབྱིངས་ནས་བྱུང༌། །གནས་ཀྱང་ནམ་མཁའི་ངང་དུ་གནས། །ཐིམ་ཀྱང་,ནམ་མཁའི་ཀློང་དུ་ཐིམ། །མཁའ་ཉིད་ནམ་ཡང་འཕོ་འགྱུར་བྲལ། །དེ་བཞིན་འཁོར་འདས་,ཆོས་རྣམས་ཀུན། །བྱུང་ཡང་གདོད་མའི་དབྱིངས་ལས་བྱུང༌། །གནས་ཀྱང་གདོད་མའི་དབྱིངས་
P000010_v001_01244,ལ་གནས། །ཐིམ་ཀྱང་གདོད་མའི་དབྱིངས་སུ་ཐིམ། །དབྱིངས་ཉིད་འཕོ་འགྱུར་བྲི་གང་བྲལ། །འོད་,གསལ་སེམས་ཀྱི་ཆོས་ཉིད་ཁམས། །ངོ་བོ་སྟོང་པས་རྟག་མཐའ་གྲོལ། །རང་བཞིན་གསལ་,བས་ཆད་མུ་སངས། །དོན་ལ་གཉིས་མེད་མཉམ་པ་ཉིད། །འཁོར་འདས་ཀུན་གྱི་སྤྱི་,གཞིར་གྲུབ། །དེ་ལས་རོལ་པ་འཁོར་འདས་སྤྲིན། །སྣ་ཚོགས་བཀོད་པ་རྒྱ་ཆེན་པོ། །བསམ་,མི་ཁྱབ་པར་སྣང་ན་ཡང༌། །མཁའ་བཞིན་དྲི་མ་མེད་པར་གནས། །དེས་ན་,སྐྱེ་འགག་འཕོ་འགྱུར་སོགས། །འདུ་བྱེད་སེམས་ཀྱི་སྤྲོས་པ་ཀུན། །རང་ལས་བྱུང་ཞིང་,རང་ལ་ཐིམ། །སེམས་ཉིད་དུས་གསུམ་འཕོ་འགྱུར་བྲལ། །དེ་ཕྱིར་བསལ་བཞག་སྤང་ལེན་
P000010_v001_01245,སོགས། །མཚན་མའི་སྤྲོས་པས་བསླད་མིན་པར། །མ་བཅོས་རང་གར་བཞག་ཤེས་ན། །ཡེ་ཤེས་,ཆེན་པོ་ཁོང་ནས་འཆར། །འདི་ནི་ངེས་དོན་མདོ་རྒྱུད་ཀྱི། །མན་ངག་སྙིང་པོའི་,ཡང་བཅུད་ཡིན། །འདི་དོན་གང་གིས་རིག་པ་དེ། །ངེས་པ་དོན་གྱི་པད་འབྱུང་,མཇལ། །འདི་ཡི་རང་རྩལ་སྣང་སྤྱོད་སྐུ། །སྒྲ་གྲགས་གསུང་ལ་དྲན་རྟོགས་ཐུགས། །འོད་གསལ་,ཡེ་ཤེས་ཆེན་པོ་སྟེ། །རྡོ་རྗེ་གསུམ་དང་འདུ་འབྲལ་མེད༑ ༑དེ་སླད་སྤང་བླང་,དགག་སྒྲུབ་སོགས། །མཚན་འཛིན་རྟོག་པས་མ་བསླད་པར། གཉིས་མེད་མཉམ་པའི་དོན་རིག་,ན། །ཇི་ལྟར་འདུག་ཀྱང་ཡེ་ཤེས་ཆེ། །དེ་མིན་གྲུབ་མཐའི་ཆོས་སྐད་དང༌། །སེམས་
P000010_v001_01246,འཛིན་ཀོ་དཀོརཙེའི་ཉམས་ཞེན་སོགས། །འདུ་བྱེད་སེམས་ཀྱི་སྤྲོས་པ་སྟེ༑ ༑ཡང་དག་དོན་,ལ་རེག་པ་མེད། །དེ་ཕྱིར་བློ་བྲལ་འཛིན་མེད་ངང༌། །གང་ཤར་རང་གྲོལ་,སྦྲུལ་མདུད་བཞིན། །རྗེས་ཐོབ་སྒྱུ་མའི་ལམ་ཁྱེར་གྱིས། །ཚོགས་གཉིས་ཟུང་འབྲེལ་ལམ་ལ་,འབད། །མདོར་ན་ངེས་འབྱུང་བྱམས་སྙིང་རྗེ། །དག་སྣང་བསྐྱེད་རྫོགས་རྫོགས་ཆེན་སོགས། །ཡ་བྲལ་,མ་སོང་ཉམས་སུ་བླང༌། །ཤི་ཡང་འགྱོད་མེད་ཚགས་ཚུད་གཅེས། །དེ་སྐད་དམ་,པའི་གསུང་ནན་ངོར། །བྱ་བྲལ་པདྨ་བི་ཛས་བྲིས། །དགེ་བས་བྱང་ཆུབ་སྙིང་པོའི་,བར༑ ༑འབྲལ་བ་མེད་པའི་སྨོན་འདུན་ཞུ། །མངྒལཾ།༄༅། །མང་དུ་ཐོས་ཤིང་དགེ་བློ་ཡོད་པའི་
P000010_v001_01247,བན་ཆུང་དོན་གཉེར་ཅན་རྣམས་ལ་གདམས་པ།བླ་མ་ལ་ཕྱག་འཚལ་ལོ། །མང༵་,དུ་ཐོ༵ས་ཤི༵ང་ད༵གེ་བློ༵་ཡོ༵ད་པ༵འི་བ༵ན་ཆུང༵་དོ༵ན་གཉེ༵ར་ཅན༵་རྣ༵མས་ལ༵་,གད༵མས་པ༵ས། སྤྱིར་རྒྱལ་བའི་ཆོས་ཚུལ་བསམ་གྱིས་མི་ཁྱབ་པ་ཞིག་ཡོད་ཀྱང༌,། དེ་ཐམས་ཅད་གདུལ་བྱའི་རྒྱུད་ཀྱི་ཉོན་མོངས་པ་རྣམས་འདུལ་བའི་ཐབས་,འབའ་ཞིག་ཏུ་བསྟན་པ་ཡིན། དེའི་རྩ་བའང༌། དྲན་པ་དང༌། ཤེས་བཞིན་དང༌,། བག་ཡོད་པ་གསུམ་དུ་འདུ། འདི་གསུམ་དང་འབྲལ་མེད་དུ་ལྡན་ན་གང་,ཟག་དེ་དགེ་བའི་བཤེས་གཉེན་སངས་རྒྱས་དངོས་ཀྱི་མདུན་ན་གནས་པ་
P000010_v001_01248,དང་འདྲ་སྟེ། རང་རྒྱུད་ཉེས་ལྟུང་གིས་ནམ་ཡང་གོས་མི་སྲིད༑ འདི་གསུམ་མེད་,ན་སྡེ་སྣོད་གསུམ་བློ་ནས་འཆད་ཤེས་ཀྱང་མི་ཕན། དེ་ལ་དྲན་པ་,ནི་འདྲིས་པའི་དོན་མི་བརྗེད་པར་འཛིན་པ་སྟེ། སྔར་དགེ་བའི་བཤེས་གཉེན་,གྱི་ཞལ་ལས་ཐོས་པའམ། རང་གིས་ཐེག་པ་ཆེ་ཆུང་གི་མདོ་སྡེ་སོགས་,བཀའ་དང་བསྟན་བཅོས་རྣམས་བཀླགས་ནས་མཐོང་བ་སོགས་གང་ལྟར་ཡང༌། འཁོར་,བའི་ཉེས་དམིགས། ཐར་པའི་ཕན་ཡོན༑ དཀོན་མཆོག་གི་ཡོན་ཏན་ལས་འབྲས་ཀྱི་རྣམ་,གཞགཕྱི་ནང་གི་གྲུབ་མཐའི་ཁྱད་པར༑ ཐེག་པ་ཆེ་ཆུང་གི་སེམས་བསྐྱེད་ཚུལ། སྡོམ་
P000010_v001_01249,པ་གསུམ་གྱི་གནང་བཀག བསྐྱེད་རྫོགས་ཀྱི་ལམ་ཉམས་སུ་ལེན་ཚུལ། གཞི་ལམ་འབྲས་,བུའི་རྣམ་གཞག་སོགས་གང་ཤེས་པའི་དོན་དེ་མི་བརྗེད་པར་ཡང་ནས་,ཡང་དུ་རང་གི་བློ་ལ་འདྲིས་པའི་དྲན་པས་གཟུངས་སུ་བཟུང་ནས་,ཉིན་མཚན་དུས་དྲུག་སོགས་སུ་བསྔོ་བགྲང་བྱེད་པ་དེ་ཡིན། འདི་མེད་ན་,སྔར་ཐོས་སོགས་ཀྱི་ཡོན་ཏན་མང་པོ་ཡོད་ཀྱང་གློ་རྡོལ་གྱི་བུམ་,པའི་ནང་གི་ཆུ་བཞིན་ཟགས་ནས་རང་རྒྱུད་ལ་མི་ཆགས། ཤེས་བཞིན་ནི་,རང་གི་རྒྱུད་ལ་རྟོག་པའི་བྱ་ར་བ་སྟེ། སྔར་སྤང་བླང་གི་གནས་
P000010_v001_01250,རྣམས་དྲན་པས་མ་བརྗེད་པར་བཟུང་བའི་དོན་དེ་དང་རང་ཉིད་མ་,འགལ་བར་ཚུལ་བཞིན་དུ་གནས་སམ་མི་གནས་བརྟག་པ་དེ་ཡིན། དེ་ཡང་,རང་གི་ལུས་ངག་ཡིད་གསུམ་པོ་འདི་དགེ་བ་ལ་འཇུག་གམ། མི་དགེ་,བ་ལ་འཇུག་གམ། ལུང་མ་བསྟན་གྱི་ལས་གང་ལ་འཇུག་གིན་འདུགསྡོམ་པ་,གསུམ་གྱི་བསླབ་བྱའི་གནས་རྣམས་དང་འགལ་ལམ་མི་འགལ་སོགས་ཐ་ན་,རྨི་ལམ་དུ་ཡང་མི་བརྗེད་པར་རང་གི་རྒྱུད་ལ་རྟོག་པ་སྟེ། རང་,གཅིག་པུར་འདུག་ཚེ་གཙོ་བོར་སེམས་ལ་བརྟགམང་པོའི་ནང་ན་འདུག་ཚེ་
P000010_v001_01251,གཙོ་བོར་ལུས་ངག་ལ་བརྟག་དགོས།འདི་མེད་ན་བརྗེད་ངེས་རྐུན་བུ་སོགས་,ཀྱི་འཚེ་བས་དགེ་བའི་ནོར་འཕྲོག་ཅིང་མང་ཐོས་བསླབ་ལྡན་ཡིན་ཀྱང་,ཉེས་ལྟུང་གིས་མ་རུངས་པར་བྱེད་དོ། །དེ་ལྟར་དྲན་པ་དང་ཤེས་བཞིན་,གཉིས་འབྲལ་མེད་དུ་རང་གི་རྒྱུད་ལ་ཡོད་ན། དེའི་དབང་གིས་བག་ཡོད་,པ་ཉིད་ཀྱང་ཤུགས་ལ་འབྱུང་སྟེ། བག་ཡོད་པ་ནི་བླང་དོར་གྱི་གནས་,ལ་གཟོབ་པ་ལྷུར་ལེན་པའི་མཚན་ཉིད་ཅན་ཡིན༑ དེ་ཡང་དྲན་པས་བླང་,དོར་ཤེས། ཤེས་བཞིན་གྱིས་རང་རྒྱུད་ལ་བརྟགས་པའི་ཚེ། རང་གི་སྒོ་གསུམ་མི་
P000010_v001_01252,དགེ་བ་སྤྱི་དང༌། བྱེ་བྲག་སྡོམ་གསུམ་སོ་སོའི་བཅས་འགལ་གྱི་ཉེས་,བྱས་ཕྲ་མོ་ཙམ་ལའང་འཇུག་གིན་འདུག་ན། དེའི་ཉེས་སྐྱོན་དང༌། ཕྱི་མར་,དེའི་འབྲས་བུ་འཁོར་བ་དང་ངན་སོང་གི་སྡུག་བསྔལ་དང་འཇིགས་པ་,དྲན་པས་རང་གིས་རང་ལ་རྔན་བགྲང་སྟེ། སྡར་མའི་པང་དུ་སྦྲུལ་ཞུགས་,པའམ་སྒེག་མོའི་མགོ་ལ་མེ་ཤོར་བ་ལྟར་དེའི་མོད་ལ་གཉེན་པོའི་,སྟོབས་བསྐྱེད་དེ་སྤངས། ཕྱིས་རང་བརྒྱུད་ལ་ཉེས་པ་དེ་མི་འབྱུང་བའི་ཐབས་,ལ་བརྩོན། རང་རྒྱུད་བསླབ་གསུམ་དང་མ་འགལ་ཞིང་སྒོ་གསུམ་དགེ་བ་ལ་
P000010_v001_01253,སྤྱོད་ཀྱིན་འདུག་ན་དགའ་བ་བསྒོམ༑ དགེ་བ་དེ་ཡང་ཆོས་བརྒྱད་སོགས་ཀྱི་,བསམ་པས་མ་ཡིན་པར་སྦྱོར་དངོས་རྗེས་གསུམ་རྣམ་པར་དག་པ་དང་,དགེ་བ་དེ་གོང་དུ་འཕེལ་བའི་ཐབས་ལ་འབད། ལུང་མ་བསྟན་གྱི་ལས་,ལ་འཇུག་གིན་འདུག་ན་དེ་ཉིད་དགེ་བའི་ལས་ལ་བསྒྱུར་ཅི་ནུས་,བྱ། མདོར་ན་རང་ངོར་ལྟོས་པའི་ངོ་ཚ་ཤེས་པ་སྟེ། བདག་ནི་སྟོན་པ་,ཐུགས་རྗེ་ཅན་གྱི་རྗེས་འཇུག ཁྱིམ་པའི་རྟགས་སྤངས། རབ་ཏུ་བྱུང་བའི་རྟགས་ཡང་,དག་པ་བླང་བར་ཡིན་ན། ངན་སྤྱོད་འདི་ལྟ་བུ་བྱས་ན་ཤིན་ཏུ་
P000010_v001_01254,ངོ་ཚའོ་སྙམ་དུ་ཉེས་སྤྱོད་ལ་འཛེམ་པ་དང༌། གཞན་ངོར་ལྟོས་པའི་,ཁྲེལ་ཡོད་པ་སྟེ། ངན་སྤྱོད་འདི་འདྲ་བྱས་ན་སངས་རྒྱས་དང་བྱང་ཆུབ་,སེམས་དཔའ་བླ་མ་དང་མཁན་སློབ་གྲོགས་ཚངས་པ་མཚུངས་པར་སྤྱོད་པ་,དང༌། དཀར་ཕྱོགས་སྐྱོང་བའི་ལྷ་སོགས་ཀྱི་ཡེ་ཤེས་ཀྱི་སྤྱན་གྱིས་གཟིགས་,ན་ཐུགས་ཁྲེལ་བ་དང༌། འཇིག་རྟེན་པའི་སྐྱེ་བོ་རྣམས་ཀྱིས་མཐོང་ཐོས་,སུ་གྱུར་ན་འཕྱ་ཞིང་སྨོད་པར་འགྱུར་རོ་སྙམ་དུ་ཉེས་སྤྱོད་ཁ་,ན་མ་ཐོ་བའི་རིགས་ལ་འཛེམ་པ་དེ་ཡིན། དགེ་ཆོས་རྣམས་རྣམ་པར་
P000010_v001_01255,དག་ཅིང་གོང་དུ་འཕེལ་བའི་ཐབས་གང་སྙམ་ན། དགེ་རྩ་དེ་དམ་པ་,གསུམ་གྱིས་ཟིན་པར་བྱ་དགོས། དེ་ལ་སྦྱོར་བ་སེམས་བསྐྱེད་དམ་པ་ནི། ནམ་,མཁའི་མཐའ་དང་མཉམ་པའི་སེམས་ཅན་འདི་ཐམས་ཅད། རང་གི་ཚེ་རབས་སྔ་,མའི་ཕ་མ་ཤ་སྟག་ཡིན། ཕ་མ་མ་བྱས་པ་གཅིག་ཀྱང་མེད། དེའི་ཚེ་,ད་ལྟའི་ཕ་མ་བཞིན་དུ༑ ཕན་བཏགས་ནུས་ཚད་ཀྱིས་བཏགས། གནོད་པ་ལས་སྐྱབས་,ནུས་ཚད་ཀྱིས་བསྐྱབས་པའི་དྲིན་ཆེན་ཤ་སྟག་ཡིན། སེམས་ཅན་འདི་རྣམས་ད་,ལྟ་རང་དང་འདོད་པ་མཚུངས་ཏེ་རང་ཉིད་བདེ་བར་མི་འདོད་པ་
P000010_v001_01256,ནི་གཅིག་ཀྱང་མེད། སྡུག་བསྔལ་འདོད་མཁན་ནི་གཅིག་ཀྱང་མེད་མོད། ཐབས་ལ་མི་,མཁས་པའི་དབང་གིས་བདེ་བའི་རྒྱུ་དགེ་བ་སོགས་ལེགས་སྤྱོད་ནི་དགྲ་,བཞིན་དུ་སྤངས། སྡུག་བསྔལ་གྱི་རྒྱུ་སྡིག་པ་མི་དགེ་བ་སོགས་ཉེས་པར་,སྤྱོད་པ་རྣམས་ནི་བུ་གཅེས་བཞིན་དུ་འབྲལ་མེད་དུ་པང་དུ་བླངས་,ཏེ། བསམ་ཚད་ཐམས་ཅད་མི་དགེ་བ། བྱས་ཚད་ཐམས་ཅད་སྡུག་བསྔལ་གྱི་རྒྱུ་,འབའ་ཞིག་ཏུ་བསྒྲུབས་པས། འབྲས་བུ་བདེ་བས་ཕོངས་ཤིང་སྡུག་བསྔལ་བསམ་མི་,ཁྱབ་པ་དང་ལྡན་པའི་སེམས་ཅན་འདི་རྣམས། བདེ་བ་དང་ལྡན། སྡུག་བསྔལ་དང་
P000010_v001_01257,བྲལ། མྱུར་དུ་སངས་རྒྱས་ཀྱི་གོ་འཕང་རིན་པོ་ཆེ་ཐོབ་ན་ཅི་མ་,རུང༌། དེ་ལྟ་བུའི་གནས་ལ་བདག་གིས་འགོད་པར་བྱ། དེའི་ནུས་པ་ད་,ལྟ་བདག་ལ་མི་འདུག་པས། བདག་གིས་སངས་རྒྱས་ཀྱི་གོ་འཕང་རིན་པོ་,ཆེ་དེ་དུས་མྱུར་བ་ཉིད་དུ་འཐོབ་པར་བྱ། དེ་ཐོབ་ནས་སེམས་ཅན་,གཅིག་ཀྱང་མ་ལུས་པར་འཁོར་བ་སྡུག་བསྔལ་གྱི་རྒྱ་མཚོ་ལས་བསྒྲལ་,ནས། བདག་གཅིག་པུས་སངས་རྒྱས་ཀྱི་ས་ལ་གཞག་པར་བྱ། དེའི་ཆེད་དུ་སྦྱིན་,པ་གཏོང༌། ཚུལ་ཁྲིམས་བསྲུང༌། བསམ་གཏན་བསྒོམ། ཤེས་རབ་བསྐྱེད་དེ། ཐ་ན་སྐྱབས་འགྲོ་
P000010_v001_01258,ཚིག་གཅིག་བརྗོད་དམ། མ་ཎི་རྡོག་གཅིག་བཏོན་ནམ། ཕྱག་རྡོག་གཅིག་འཚལ་ལམ། མར་མེ་,ཀོང་ཆུང་གང་འབུལ་ལམ། ཉམ་ཐག་ལ་ཟན་ཆང་གཅིག་ཙམ་བྱིན་ཡང་དེའི་,ཆེད་དུ་ཡིན་སྙམ་དུ་ཀུན་སློང་རྣམ་པར་དག་པས་གཞི་བཟུང་བ་,དེ་ཡིན། དངོས་གཞི་དམིགས་མེད་དམ་པ་ཇི་བཞིན་པ་སོ་སྐྱེས་འབྱུང་དཀའ་,ཡང༌། རྗེས་མཐུན་པ་དོན་དམ་པར་ཆོས་ཐམས་ཅད་སྟོང་ཞིང་བདག་མེད་,པ་རང་བཞིན་མཉམ་པ་ཉིད་ཡིན་ཡང༌། ཀུན་རྫོབ་སྒྱུ་མ་ཙམ་དུ་,ལས་དང་ལས་ཀྱི་འབྲས་བུ་ནི་ནམ་ཡང་བསླུ་བར་མི་སྲིད་པར་
P000010_v001_01259,སངས་རྒྱས་བཅོམ་ལྡན་འདས་ཀྱིས་གསུངས་པ་དེ་དེ་བཞིན་ནོ་སྙམ་དུ་,རྒྱུ་འབྲས་ཡིད་ཆེས་ཀྱིས་དད་པ་བསྐྱེད་དེ། རང་གི་བླང་དོར་ཅི་ནུས་,དང༌། གཞན་གྱི་དགེ་བ་བྱས་པ་སོགས་ལའང་ཕྲག་དོག་སྤངས་ཏེ་རྗེས་,སུ་ཡི་རང་བར་བྱ། དེས་བསོད་ནམས་མཉམ་དུ་ཐོབ་པར་གསུངས། རྗེས་བསྔོ་བ་,དམ་པ་ནི། རང་གིས་ཇི་ལྟར་སྒྲུབ་པའི་དགེ་བའི་རྩ་བ་དེས་མཚོན་,དེ། རང་གཞན་གྱིས་དུས་གསུམ་དུ་བསགས་པའི་དགེ་བའི་ཚོགས་ཐམས་ཅད། རྒྱལ་སྲས་,ཀུན་ཏུ་བཟང་པོ་དང༌། འཕགས་པ་འཇམ་དཔལ་དབྱངས་སོགས། ཕྱོགས་བཅུ་དུས་གསུམ་
P000010_v001_01260,དུ་གཤེགས་ཤིང་བཞུགས་ལ་འབྱོན་པར་འགྱུར་བའི་རྒྱལ་བ་སྲས་དང་བཅས་,པ་དེ་རྣམས་ཀྱིས་གཞན་དོན་དུ་དགེ་བའི་རྩ་བ་ཇི་ལྟར་བསྔོ་,བར་མཛད་པ་དེ་བཞིན་དུ་བདག་གིས་ཀྱང་ཡོངས་སུ་བསྔོ་བར་བགྱིའོ། །དེ་,ལྟར་འགྲུབ་པར་བླ་མ་དཀོན་མཆོག་མཁྱེན་སྙམ་དུ་བསྔོ་བར་བྱའོ། །དེ་ལྟར་,དམ་པ་གསུམ་གྱིས་ཟིན་བའི་དགེ་བའི་རྩ་བ་རྣམས་ནི་ནམ་ཡང་,ཆུད་མི་འཛའ་ཞིང་རྣམ་མཁྱེན་གྱི་ས་བོན་གྲུང་པོ་འགྱུར་བ་ཡིན། ཚུལ་,དེ་ལྟ་བུའི་ཐབས་མཁས་ཀྱིས་ཟིན་པའི་སྐྱབས་འགྲོ་གཅིག་པུས་ཀྱང་རྫོགས་
P000010_v001_01261,པའི་བྱང་ཆུབ་ཐོབ་ནུས། དད་པས་མ་ཎི་འདྲེན་པ་གཅིག་པུས་ཀྱང་ཆོགཆོས་,མང་པོ་མ་ཤེས་ཀྱང་མི་སྟོ། དེ་ལྟ་བུའི་ཐབས་ཤེས་ཀྱིས་མ་ཟིན་,ན་འཁོར་ལོས་སྒྱུར་བའི་རྒྱལ་པོའི་རྒྱལ་སྲིད་བཏང་ངམ། ལོ་འབུམ་ཕྲག་དུ་,མར་ཚངས་པར་སྤྱད་ཅིང་ཏིང་ངེ་འཛིན་བསྒོམས་ཀྱང་ཐེག་པ་ཆེན་པོའི་,ལམ་དུ་འགྱུར་དཀའ། དེས་ན་གོང་དུ་སྨོས་པ་ལྟར་གྱི་དྲན་ཤེས་བཞིན་,བག་ཡོད་གསུམ་དང་མ་བྲལ་ཞིང་དམ་པ་གསུམ་གྱི་ལག་ལེན་གནད་,ཁེལ་ཞིག་མེད་ན་སྡེ་སྣོད་གསུམ་རྒྱུད་སྡེ་དྲུག་ཁ་ནས་བཤད་ཤེས་
P000010_v001_01262,ཀྱང་མི་ཕན། རྟག་པར་རང་གི་རྒྱུད་ལ་རྟོགས་སྟེ་སྒོ་གསུམ་དགེ་བའི་,ལམ་དུ་ཅི་འགྲོ་མཛོད། བསླབ་བྱ་ཐམས་ཅད་ཀྱི་སྙིང་པོ་དེའི་ནང་དུ་,འདུ་བས་རང་མགོ་རང་གིས་མ་བསྐོར་བར་རྟག་པར་སེམས་ལ་འཆང་,མཛོད། བན་ཆུང་རེ་རེའི་ངོ་སྐལ་དུ་བསླབ་བྱ་ཉབ་ཉོབ་རེ་བྲི་ཡང་,མི་ལང་ཞིང་བྲིས་པ་ལ་དགོས་པའང་མེད་པས་ཐམས་ཅད་ཀྱིས་འདི་,ལ་གཟིགས་མཛོད། ཅེས་པའང་བན་རྒན་པདྨ་རྣམ་རྒྱལ་གྱིས་ནད་མལ་ནས་བྲིས་,པ་དགེ།༄༅། །ཀྱེ་ལགས་སྲིད་པ་སྲིན་མོའི་གླིང་དང་འདྲ། །མྱ་ངན་འཇིགས་བཅས་སྡུག་
P000010_v001_01263,བསྔལ་དུ་མའི་སྣོད། །རང་སྡུག་རང་ཉོས་སྔ་མ་དེ་ཙམ་ལགས། །ད་ནི་ཞི་,བའི་ནགས་འདབས་སྙོག་རེ་རན། །ཚེ་འདིའི་ཕུན་ཚོགས་བྱིས་པས་འཇའ་སྙེག་འདྲ། །འབྱོར་,ན་དྲེགས་ཤིང་རྒུད་ན་མྱ་ངན་རྒྱུ། །རང་གིས་རང་བསླུས་སྔ་མ་དེ་,ཙམ་ལགས། །ད་ནི་ཆོས་བརྒྱད་མགོ་སྙོམས་བྱེད་རེ་རན། །མཛའ་བཤེས་གཉེན་གྲོགས་ཚོང་,ཁང་མགྲོན་པོ་འདྲ། །ཡུད་ཀྱིས་འབྲལ་ངེས་ཆགས་སྡང་འཁྲུགས་པའི་རྐྱེན། །རང་གིས་རང་,བཅིང་སྔ་མ་དེ་ཙམ་ལགས། །ད་ནི་འབྲེལ་འདྲིས་ཐག་པ་གཅོད་རེ་རན། །ནོར་,རྫས་ལོངས་སྤྱོད་སྦྲང་བུའི་རྩི་དང་འདྲ། །རང་ལ་མི་ཕན་ཐ་མ་གཞན་
P000010_v001_01264,གྱིས་སྤྱོད། །རང་ཕུང་གཞན་བརླག་སྔ་མ་དེ་ཙམ་ལགས། །ད་ནི་ཆོག་ཤེས་ནོར་,མཆོག་བརྟེན་རེ་རན། །གཡོ་བའི་ཚེ་འདི་རི་གཟར་འབབ་ཆུ་འདྲ། །ཡུད་ཙམ་མི་,སྡོད་འཆི་བདག་རྒྱུན་ཕྱོགས་སྙོགས། །རང་མགོ་རང་གཡོགས་སྔ་མ་དེ་ཙམ་ལགས། །ད་,ནི་འཆི་ཆོས་སྙིང་ནས་སྒྲུབ་རེ་རན། །བསླབ་ཤེས་ཆོས་ཀུན་ནེ་ཙོའི་ཁ་,ཏོན་འདྲ། །རྐྱེན་དང་འཕྲད་ཚེ་རང་མཚང་ལྷུག་པར་སྟོན། །བྱས་ལ་འབྲས་ཉུང་སྔ་,མ་དེ་ཙམ་ལགས། །ད་ནི་གང་ཤེས་རྒྱུད་ལ་སྦྱར་རེ་རན། །འདིར་སྣང་བྱ་,གཞག་ཆུ་ཡི་གཉེར་མ་འདྲ། །གཅིག་རྟིང་གཅིག་སླེབ་ཤི་ཤིར་ཟིན་དུས་མེད། །བྱས་
P000010_v001_01265,པ་དོན་མེད་སྔ་མ་དེ་ཙམ་ལགས། །ད་ནི་ཞི་བའི་ཏིང་འཛིན་བསྒོམ་,རེ་རན། །རྒྱལ་བས་ལེགས་བསྔགས་ཞི་བའི་ནགས་ཁྲོད་དུ། །རང་དབང་དམ་པའི་ཆོས་,ལ་སྤྱོད་པ་ཡི། །དགའ་བ་དེ་མཚུངས་ལྷ་ཡི་མེ་ཏོག་ཆར། །ཆིལ་ཆིལ་འབབ་,ལྡན་རྡོ་ལེབ་དག་ནའང་མེད། །གངས་རིའི་ལ་ཐོད་ན་བུན་རྐད་ཆིངས་ཅན། །དགའ་,བའི་ནགས་ཚལ་སྤང་ལྗོངས་སྨད་ཤམ་མཛེས། །རང་བྱུང་བྲག་རི་ནོར་བུའི་གཞལ་,མེད་ཁང༌། །སྲིད་གསུམ་བདག་པོའི་ཟོང་གིས་ཁུག་བྱ་ཅི། །བྱ་དང་རི་དྭགས་,མི་སྙན་བརྗོད་མི་བྱེད། །མ་འབད་རྩྭ་སྡུམ་ལུས་འཚོའི་གསོས་སྨན་འབྱོར། །དུས་བཞིའི་
P000010_v001_01266,རྣམ་འགྱུར་ངེས་འབྱུང་བསྐུལ་བའི་གྲོགས། །སྲས་བཅས་རྒྱལ་བའི་ཐུགས་རྗེས་འཕྲུལ་བ་,བཞིན། །རྩོད་དང་ཆགས་སྡང་རྣམ་གཡེང་འདུ་འཛི་སོགས༑ ༑དཀར་མིན་ཆོས་ཀུན་མ་བཀྲད་,ངང་གིས་སངས། །དད་དང་ངེས་འབྱུང་བྱང་ཆུབ་སེམས་ལ་སོགས། །བྱང་ཕྱོགས་ཆོས་ཀུན་,མ་བོས་བཞིན་དུ་འདུ། །དེ་ལྟའི་དབེན་གསུམ་བདུད་རྩིའི་དགའ་སྟོན་མཆོག །བརྟེན་པས་,དམ་པ་མང་ཞིག་འཚེང་ཞེས་གྲགས། །ཁྱོད་ཀྱང་དེ་ཡི་རྣམ་ཐར་སྐྱོང་ནུས་,ན། །མི་རིང་དོན་གཉིས་འབྱོར་པས་ཕྱུག་པར་ངེས། །མང་དུ་བཤད་ལྟ་ཅི་དགོས་,མི་ཡི་མཆོག །ཐུབ་དབང་སྲས་ཀྱིས་བསྐོར་བའི་མགོན་རྣམས་ཀྱང༌། །ཞི་བའི་ནགས་
P000010_v001_01267,འདབས་བརྟེན་པའི་དགེ་མཚན་གྱིས། །ས་གསུམ་འགྲོ་བའི་སྒྲོན་མེར་གྱུར་པ་ལགས། །འཕགས་,བོད་མཁས་དང་གྲུབ་པའི་སྐྱེས་ཆེན་ཚོགས། །རང་དོན་དབེན་པར་སྒྲུབ་པའི་བདུད་,རྩིའི་སྒོ། །གཞན་ཕན་མགྲོན་ལ་འགྱེད་པའི་རྣམ་ཐར་ཕུལ། །ལེགས་པར་རྟོག་དང་ཡིད་,ཆེས་སྐྱེ་བར་འགྱུར། །དེ་སྐད་རྡོ་རྗེའི་མཆེད་པོ་དགྱེས་བསྐྱེད་སླད། །ཉུང་ངུར་བརྗོད་,འདིས་འུ་བུ་དོན་མཐུན་གྲོགས། །སྐྱེ་ཀུན་དབེན་གསུམ་ལྗོན་པའི་བསིལ་གྲིབ་ལ། །སྤྱོད་,པའི་སྐལ་བཟང་དུས་ལ་ཡོལ་མེད་སྨོན། །ཞེས་པའང་ཆོས་གྲོགས་དམ་པའི་ཐུགས་,བཞེད་བཞིན་སྤྲུལ་མིང་པདྨ་བི་ཛས་བྲིས་པ་དགེའོ། །མདྒལཾ།༄༅། །ཁྲོ་འགབ་མཆེད་གསར་རྣམས་
P000010_v001_01268,ཀྱི་བཞེད་སྐོང་དུ།ན་མོ་གུ་རུ། མཆེད་གསར་པ་རྣམས་ཀྱི་ཐུགས་ལ་བཅང་,རྒྱུར། ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་སྦྱོར། །ཞེས་གསུངས་,པ། ཐོག་མར་ཡོན་ཏན་ཐམས་ཅད་ཀྱི་གཞི་རྟེན་ཚུལ་ཁྲིམས་ཡིན་པས། དུས་རྒྱུན་,དུ་དྲན་ཤེས་བཞིན་གྱི་བྱ་རས་རང་གི་རྒྱུད་རྟོགས་ལ་སོ་བྱང་,སྔགས་གསུམ་གྱི་བཅས་ཁྲིམས་དང་མ་འགལ་བར་སྡོམ་གསུམ་ཡར་ལྡན་གྱི་,ཚུལ་དུ་ཉམས་སུ་ལོངས། དེའི་སྟེང་དུ་རབ་བཅུ་ཕྲག་རིགས་ལམ་ཡན་ལག་,དང་བཅས་པ། དེ་ལྟ་མིན་ཀྱང་སྡོམ་པ་གསུམ་གྱི་གནང་བཀག མདོ་སྔགས་ཀྱི་
P000010_v001_01269,ལྟ་གྲུབ་སྤྱི་དང་ཁྱད་པར་ཉམས་སུ་གང་ལེན་པར་བྱ་རྒྱུའི་ཆོས་,དེ་ཐོས་བསམ་གྱིས་སྒྲོ་འདོགས་ཆོད་པར་བྱས་ནས་དེའི་དོན་སྒོམ་པས་,ཉམས་སུ་ལེན་པ་ཡིན། ཉམས་སུ་ལེན་བྱའི་ཆོས་མང་ཡང༌༑ བསྡུ་ན་ངེས་,འབྱུང༌། བྱང་སེམས། ཡང་དག་པའི་ལྟ་བ་གཏན་ལ་འབེབ་པ་གསུམ་དུ་འདུས། ངེས་,འབྱུང་མེད་ན་འཁོར་བ་ལས་མི་འཕགས། གཞན་ཕན་བྱང་སེམས་མེད་ན་ཐེག་,ཆེན་གྱི་གྲར་མི་ཚུད། གནས་ལུགས་རྟོགས་པའི་ཤེས་རབ་མེད་ན་སྲིད་རྩ་,གཅོད་མི་ནུས་པས་གཙོ་བོ་འདི་གསུམ་ཡིན། དེས་ན་ཐོག་མར་བློ་ལྡོག་
P000010_v001_01270,རྣམ་བཞིར་སྤྱི་དང་ཁྱད་པར་འཆི་བ་མི་རྟག་པ་དུས་རྒྱུན་དུ་,བསྒོམས་ན་འཁོར་བ་ལས་བློ་ལྡོག་ཡོང༌། དེ་ལྡོག་ན་སྡིག་པ་སྤོང་,བ་དང་དགེ་བ་སྒྲུབ་པ་ལ་དཀའ་རྒྱུ་མེད་པ་ཞིག་ཤུགས་ཀྱིས་,འབྱུང་བར་གདའ། དེ་བྱུང་ན་ཆོས་ཀྱི་ཕྱེད་ཚར་བ་ཡིན། ཐར་པའི་ལམ་སྣ་,ཟིན་པ་ཡིན། དེའི་སྟེང་དུ་བྱམས་སྙིང་རྗེ་བྱང་ཆུབ་ཀྱི་སེམས་རིན་པོ་,ཆེ་ལ་བློ་སྦྱོང་ཅི་ཐུབ་མཛོད། དེ་འབྱོར་ན་ཅི་བྱེད་གཞན་དོན་དུ་,འགྱུར་བ་ཞིག་ཤུགས་ཀྱིས་འབྱུང་ཚོད་གདའ། དེ་བྱུང་ན་ཐེག་ཆེན་བྱང་ཆུབ་
P000010_v001_01271,སེམས་དཔའི་གྲར་ཆུད། རྣམ་མཁྱེན་གྱི་ས་བོན་ཐེབས་པ་ཡིན། དེའི་སྟེང་དུ་གནས་,ལུགས་གཏན་ལ་དབབ་པའི་ཕྱིར། གང་ཟག་དང་ཆོས་ཀྱི་བདག་མེད་པ་གཉིས་,པོ་ལ་ཐོས་བསམ་གྱིས་དོན་སྤྱིའི་སྒྲོ་འདོགས་ཆོད་ངེས་གལ་ཆེ་བས། དམ་,པའི་བཤེས་གཉེན་བསྟེན། མཁས་པ་ལ་དྲི། དཔེ་ལ་ལྟོས། རང་གིས་རྗེས་སུ་དཔྱོད་ལ་,མདོ་རྒྱུད་དང་ཞུ་ཏིག་ཕེར་བར་གྱིས། དེ་ཙམ་གྱིས་ཀྱང་གནས་ལུགས་ཟབ་,མོ་གཏན་ལ་འབེབས་མི་ནུས་པས། བརྒྱུད་ལྡན་གྱི་བླ་མ་བསྟེན་ནས་ཞལ་,གྱི་གདམས་པ་ཟབ་མོ་ཉོན། དེ་ཚིག་སྐམ་གྱི་གོ་བ་ཙམ་དུ་མ་
P000010_v001_01272,བཞག་ལ་བྱིན་རླབས་མོས་གུས་ཀྱི་ཕ་ཕོག་ལ་རག་ལས་པས། དུས་རྒྱུན་,དུ་བླ་མའི་རྣལ་འབྱོར་སྒོམས། ཐུགས་ཡིད་བསྲེས་ལ་རིག་པ་མ་བཅོས་པའི་,ངང་དུ་དགག་སྒྲུབ་ཀྱི་སྤྲོས་པ་དོར་ལ་རང་བབས་ཆུ་བོའི་རྒྱུན་,གྱི་རྣལ་འབྱོར་ལ་སྙིང་པོ་མཛོད། ཐུན་མཚམས་ཀུན་ཏུ་ཚོགས་བསགས་སྒྲིབ་སྦྱང་,སྒོ་དུ་མ་ལ་འབོད། དེ་ལྟར་མཛད་ན་ཇི་ཞིག་ན་སྒྲིབ་པ་དག་,སྟོབས་དང་ཚོགས་རྫོགས་སྟོབས་དང་མོས་གུས་བླ་མའི་རྣལ་འབྱོར་གྱིས་བརྒྱུད་,པའི་བྱིན་རླབས་སྙིང་ལ་འཕོས་པས་ཚིག་དང་ཡི་གེས་མི་མཚོན་པའི་
P000010_v001_01273,གནས་ལུགས་ཀྱི་དོན་ལ་ཐེ་ཚོམ་གྱི་དཔྱང་ཐག་ཆད་པའི་ཉམས་མྱོང་,ཁོང་ནས་འཆར་ཡོང༌། དེ་ལྟ་མ་བྱུང་གི་བར། ཚིག་སྐམ་བློ་གཤར་གྱི་,སྒོམ་བཤད་དང༌། རེ་དོགས་བཅོས་མའི་སྒོམ་པ། གྲོལ་ལོ་ཞིག་ལོའི་སྨྱོ་སྤྱོད་,རྣམས་ཀྱིས་གར་ཡང་མི་ཕྱིན། དགོས་པའི་དུས་སུ་བསླུར་ཡོང་བས་རང་གིས་,རང་མ་བསླུ། རང་མགོ་རང་གིས་མ་བསྐོར་བར་ཉམས་ལེན་གྱི་གནད་ལ་,ཕུར་ཚུགས་ཀྱིས་སྒྲུབ་པ་ལྷུར་ལེན་མཛོད། དེ་ལྟར་མཛད་ན་རང་གཞན་གྱི་,དོན་གྲུབ། དལ་འབྱོར་སྙིང་པོ་ལོན་པ་ཡིན་པས་ཀུན་གྱིས་ཐུགས་ལ་ཞོགབསླབ་
P000010_v001_01274,བྱ་ཚིགས་བཅད་དུ་བྲིས་ཀྱང་དོན་གྱི་སྙིང་པོ་དེ་ཡིན་པ་ཀུན་,གྱིས་ཐུགས་འཇོག་འཚལ། ཁྲོ༵་འག༵བ་མ༵ཆེད་གས༵ར་རྣམ༵ས་ཀྱི༵་བཞེ༵ད་སྐོ༵ང་དུ༵་དགེ་སྦྱོང་,རྒན་བུ་བི་ཛ་ཡིས་གོ་བདེར་བརྗོད་པ་དགེ།༈ བླ་མ་ལ་ཕྱག་འཚལ་,ལོ། །དུས་རྒྱུན་དུ་དྲན་པ་དང་ཤེས་བཞིན་བརྟེན། རང་ངོར་ལྟ་བའི་ངོ་ཚ་,ཤེས་པ་དང༌། གཞན་ངོར་ལྟ་བའི་ཁྲེལ་ཡོད་པ་དང་མ་བྲལ་བར། བླང་,དོར་གྱི་བྱ་བ་ལ་བག་ཡོད་གཟོབ་པ་ལྷུར་ལེན་པའི་ངང༌། ཚུལ་,ཁྲིམས་མིག་གི་འབྲས་བུ་བཞིན་བསྲུང༌། ཁས་བླང་གི་དམ་ཚིག་དང་མ་
P000010_v001_01275,འགལ་བར་མཛོད། ཡུལ་རྐྱེན་དྲག་པོ་དང་འཕྲད་ཚེ་གཉེན་པོས་སླེབ་པར་གྱིས། ཉོན་,མོངས་པ་སྤངས་བསྒྱུར་ཁྱེར་གསུམ་རང་ནུས་དང་བསྟུན། སྐྱིད་སྡུག་ཐམས་ཅད་སྔོན་,གྱི་ལས་སུ་དྲན་པར་མཛོད། སྤྱིར་འཁོར་བ་ལ་ངེས་འབྱུང༌༑ སེམས་ཅན་ལ་,སྙིང་རྗེ། བླ་མ་དཀོན་མཆོག་དང་ལས་འབྲས་ལ་ཡིད་ཆེས་ཀྱི་དད་པ་,འདི་གསུམ་མེད་ཐབས་མེད་པས་རྒྱུན་དུ་རང་གི་རྒྱུད་ལ་དྲིལ། སོ་ཐར་,ཀྱི་སྡོམ་པ་གཞན་གནོད་གཞིར་བཅས་སྤང་བ་ལ་འདུ། བྱང་སེམས་ཀྱི་བསླབ་,པ་གཞན་ཕན་གཞིར་བཅས་སྒྲུབ་པ་ལ་འདུ། གསང་སྔགས་ཀྱི་དམ་ཚིག་སྣོད་
P000010_v001_01276,བཅུད་སྒོ་གསུམ་རྡོ་རྗེ་གསུམ་དུ་ཤེས་པ་ལ་འདུ་བས་དེ་སེམས་,ལ་ཞོགལམ་གྱི་ཡོན་ཏན་ཐམས་ཅད་བླ་མའི་མོས་གུས་ལ་རག་ལས་,པས་རྟག་ཏུ་མ་བརྗེད། བླ་མ་སྤྱི་བོར་སྒོམས། ཡི་དམ་བསྙེན་སྒྲུབ་འབོད། མཁའ་འགྲོ་,ཆོས་སྐྱོང་ཚོགས་གཏོར་མཆོད་པས་མཉེས་པར་བྱོས་ལ་ཕྲིན་ལས་ཆོལ། དགེ་བ་,གང་ཡང་དམ་པ་གསུམ་གྱིས་རྩིས་ཟིན་པར་གྱིས། བསྐྱེད་རྫོགས་གང་བསྒོམས་ཀྱང་,བླ་མའི་ཐུགས་རྣམ་པར་མི་རྟོག་པའི་ཡེ་ཤེས་སུ་ཤེས་པར་མཛོད། སྐྱེ་,འཆི་བར་དོའི་གནས་སྐབས་ཀུན་ཏུ་མ་བརྗེད་པར་ཉམས་སུ་ལོངས། ཉམས་བཟང་
P000010_v001_01277,ངན་གང་བྱུང་ཡང་བླ་མ་ལ་གསོལ་བ་ཐོབ། རེ་དོགས་དང་ཞེན་འཛིན་,དགག་སྒྲུབ་མ་བྱེད་ཐམས་ཅད་ཀ་དག་གཉུག་མའི་རྩལ་དུ་ངོ་ཤེས་,པར་གྱིས་ལ་ལམ་དུ་ཁྱེར་མཛོད། རྟག་ཏུ་འབྲལ་བ་མེད་པའི་སྐྱབས་འཇུག་,བགྱིད། །༄༅། །ཟུ༵ར་ཆུང་ཤེས་རབ་གྲགས་པའི༵་ཞལ༵་གྱི་གདམ༵ས་པ་བརྒྱད༵་ཅུ༵་པ༵་བསླབ་,གསུམ་རིན་པོ་ཆེའི་གདམས་ངག་གི་མཆན་འགྲེལ་རིན་པོ་ཆེའི་ཕྲེང་བ་,བཞུགས་སོ། །སྡེ་སྣོད་སྤྱི་དང་མདོ་སྒྱུ་སེམས་གསུམ་གྱི་སྙིང་པོའི་མན་ངག་,གོ །༄༅། །ན་མོ་རཏྣ་གུ་རུ་བྷྱཿརྡོ་རྗེ་སེམས་དངོས་བླ་མ་ལ། །བཏུད་ནས་
P000010_v001_01278,བསླབ་གསུམ་རིན་ཆེན་མཛོད། །ཞལ་གདམས་བརྒྱད་ཅུའི་ས་བཅད་དང༌། །གཞུང་མཆན་རིན་,ཆེན་ཕྲེང་བ་སྤེལ། །དེ་ལ་སངས་རྒྱས་ཀྱིས་སེམས་ཅན་གྱི་བློ་རིགས་སྣ་,ཚོགས་ལ་དགོངས་ཏེ་ཆོས་ཐེག་པ་སྣ་ཚོགས་གསུངས་པ་ལས། བདེ་གཤེགས་རྒྱ་,བོ་པས་མདོ་རྒྱུད་བལ་བཞིན་གཡེངས། སྡེ་སྣོད་ཞོ་བཞིན་དཀྲོགས། མཁས་པ་རྣམས་ཀྱི་,རྒྱ་གད་ཆུ་བཞིན་འཐུངས། གོང་མ་རྣམས་ཀྱི་དགོངས་ཉམས་ལན་ཚྭ་བཞིན་དུ་,མྱོང༌། སྣང་ཚུལ་འདི་ལ་མེ་ལོང་བཞིན་བལྟས་པས། གང་ལྟར་བྱས་ཀྱང་དུཿ,ཁ་འབའ་ཞིག་ལས་མི་འདུག་པས། འཇིག་རྟེན་བློས་གཏོང་དགོས་པར་མཐོང༌༑ ༑ཕྱི་
P000010_v001_01279,མའི་དོན་གཅིག་མ་འགྲུབ་ན་མི་ཕན་པས། ཆེ་གྲགས་མཆིལ་སྣབས་བཞིན་དོར་,དགོས་པར་མཐོང༌། མིའི་ངོ་སྲུང་དཀའ་བས་འཁོར་དང་འདུ་འཛི་སྤངས་ལ་,གཅིག་པུར་བསྒོམ་དགོས་པར་མཐོང་བས་བྲག་རྒྱ་བོར་སྒྲུབ་པ་དྲག་པོ་,མཛད་དོ། །དེས་ཆོས་ཐམས་ཅད་ཀྱི་ལག་ལེན་ཞལ་གདམས་བརྒྱད་ཅུ་རང་གིས་,ཉམས་སུ་མྱོང་བ། སྐྱེ་ཤིའི་འཇིགས་པ་རྣམས་ཀྱི་ཉི་མ་དེ་རིང་གི་,ལག་ལེན། བྱམས་པའི་སྙིང་གཏམ་རང་གི་ཤ་ལ་བབ་པའི་གྲོས་འདེབས་དང་,འདྲ་བ་འདི་རྡོལ་ཆོས་སུ་གསུངས་པའོ། །༈ འདི་ལ་དོན་ལྔ་སྟེ། ལུང་ལས། དད་པའི་
P000010_v001_01280,ཀུན་སློང་བརྟན་བྱས་ནས། །ཚུལ་ཁྲིམས་དག་པའི་ཞིང་ས་ལ། །ཏིང་ངེ་འཛིན་གྱི་,ས་བོན་གདབ། །ཤེས་རབ་ལོ་ཏོག་སྨིན་པར་བྱེད། །ཞེས་པ་ལྟར། འཇུག་སྒོ་དད་པ་,ལ་གདམས་པ། གཞི་ཚུལ་ཁྲིམས་ལ་གདམས་པ། ཐབས་ཏིང་ངེ་འཛིན་ལ་གདམས་པ། ངོ་,བོ་ཤེས་རབ་ལ་གདམས་པ། དེ་རྣམས་ཀྱི་མཇུག་བསྡུ་བའོ༑ ༑དང་པོ་ལ་ལེའུ་,ལྔ་ལས།༈ ལེའུ་དང་པོ་དད་པ་སྔོན་དུ་འགྲོ་དགོས་པ་དང༌། དད་པ་,མེད་པའི་སྐྱོན་བསྟན་པ་ནི༑ ཆོས་ཐམས་ཅད་ཀྱི་སྔོན་དུ་དད་པ་འགྲོ་,བས། དད་པ་མེད་པའི་སྐྱོན་དང༌། ཡོད་པའི་ཡོན་ཏན་ཤེས་པར་བྱ་བ་
P000010_v001_01281,གལ་ཆེ། དེ་ཡང་དད་པའི་ངོ་བོ་ནི། རང་རྒྱུད་དང་རྣམ་དཀར་གྱི་ཆོས་,དབྱེར་མི་ཕྱེད་པ། ངེས་ཚིག གང་དོན་དུ་གཉེར་བ་དེ་འདོད་པ། དབྱེ་ན་དང་,འདོད་ཡིད་ཆེས་ཀྱི་དད་པ་གསུམ་མོ། །དེ་ལ་དད་པ་མེད་པའི་སྐྱོན་,དྲུག་ནི། དད་པ་མེད་པ་རྒྱ་མཚོའི་གཏིང་གི་ཕ་ཝང་དང་འདྲ་ཆོས་,ཀྱིས་རང་རྒྱུད་ལ་མི་ཕན། མཉན་པ་མེད་པའི་གྲུ་དང་འདྲ་འཁོར་བའི་,ཕ་རོལ་དུ་མི་བགྲོད། ལོང་བ་ལྷ་ཁང་དུ་ཕྱིན་པ་དང་འདྲ་ཚིག་,དོན་ངོ་མི་འཕྲོད། ས་བོན་མེས་ཚིག་པ་དང་འདྲ་བྱང་ཆུབ་ཀྱི་མྱུ་
P000010_v001_01282,གུ་མི་འབྱུང༌། གཡང་མོ་འཁོར་དོང་དུ་ཚུད་པ་དང་འདྲ་སྡུག་བསྔལ་,གྱི་གནས་ནས་མི་ཐར། ལག་རྡུམ་གསེར་གླིང་དུ་ཕྱིན་པ་དང་འདྲའོ་བུ་,དལ་འབྱོར་སྟོང་ལོག་ཏུ་འགྲོ་བའི་སྐྱོན་ཡོད་དོ། །༈ ལེའུ་གཉིས་པ་དད་པའི་,ཡོན་ཏན་ནི། དད་པའི་ཡོན་ཏན་དྲུག་ལ། དད་པ་ཞིང་ས་གཤིན་པོ་དང་,འདྲ་དཀར་པོའི་ལོ་ཏོག་ཐམས་ཅད་འཕེལ། དད་པ་ཡིད་བཞིན་ནོར་བུ་དང་,འདྲ་རང་གཞན་གྱི་དགོས་འདོད་ཐམས་ཅད་འབྱུང༌། དད་པ་ཁྲིམས་ཆགས་པའི་,རྒྱལ་པོ་དང་འདྲ་བདག་གཞན་བདེ་སྐྱིད་ལ་འགོད། དད་པ་བགས་གགསཡོད་པའི་
P000010_v001_01283,མཁར་ཟིན་པ་དང་འདྲ་ཉེས་པས་མི་གོས་ཤིང་ཡོན་ཏན་ཐམས་ཅད་,སྡུད། དད་པ་ཆུ་བོ་ཆེན་པོའི་གཟིངས་དང་འདྲ་སྐྱེ་རྒ་ན་འཆིའི་སྡུག་,བསྔལ་ལས་སྒྲོལ། དད་པ་འཇིགས་སར་སྐྱེལ་མ་དང་འདྲའོ་བུ་འཁོར་བ་དང་,ངན་སོང་གི་འཇིགས་པ་ལས་སྒྲོལ་བར་བྱེད་པའོ། །༈ ལེའུ་གསུམ་པ། དད་པའི་ཡོན་,ཏན་བླང་བྱ་དེ་ཉིད་ཉེར་ལེན་རྒྱུའི་ཚུལ་དུ་གསོས་གདབ་པ་ནི། དད་,པ་སྐྱེ་བའི་རྒྱུ་རྐྱེན་བཅུ་ལ། ད་ལྟར་བྱེད་སྤྱོད་གྲོགས་དང་བཅས་པ་,འདི་ལ་བདེ་བ་མེད་པར་ཤེས་དགོས་ནམ་ཕུག་སྡུག་བསྔལ་གྱི་རྒྱུ་
P000010_v001_01284,ཡིན། ལས་རྒྱུ་འབྲས་ལ་ཡིད་ཆེས་དགོས་ནམ་ཡང་བསླུ་བ་མི་སྲིད། འཆི་བ་,མི་རྟག་པ་རྗེས་སུ་དྲན་དགོས་ནམ་འཆི་ཆ་མེད། འཁོར་འདབས་ལོངས་སྤྱོད་,རྣམས་དང་མི་འགྲོགས་པར་འགྲོ་བ་དྲན་དགོས་རང་འཆི་དུས་ཐམས་ཅད་,བསྐྱུར་ནས་འགྲོ་བས་ཕན་མེད། ཕྱི་མའི་སྐྱེ་གནས་ལ་འདམ་དབང་མེད་པ་,དྲན་དགོས་ལས་དབང་གིས་གར་འགྲོ་ངེས་པ་མེད། མི་ལུས་གཙང་མ་འདི་,ལྟ་བུ་ཐོབ་པར་དཀའ་བ་དྲན་དགོས་དལ་འབྱོར་གྱི་ངོ་བོ་དང་,རྒྱུ་རྐྱེན་ཚོགས་པ་དཀའ། འཁོར་བ་ཐམས་ཅད་དུཿ ཁར་འདུག་པ་དྲན་དགོས་
P000010_v001_01285,ནམ་ཡང་སྡུག་བསྔལ་གསུམ་ལས་མ་འདས། དཀོན་མཆོག་གསུམ་གྱི་ཆེ་བའི་ཡོན་,ཏན་མཐོང་དགོས་གཏན་དུ་འཁོར་བའི་སྡུག་བསྔལ་ལས་སྐྱོབ་ངེས། དམ་པ་རྣམས་,ཀྱི་མཛད་སྤྱོད་མཐོང་དགོས་སྐུ་གསུང་ཐུགས་ཀྱི་མཛད་པ་ལ་ཉེས་སྐྱོན་,གྱི་དྲི་མ་མེད། གྲོགས་བཟང་པོ་དགེ་བ་ལ་གནས་པ་དང་འགྲོགས་དགོས་,བུ་དེས་རང་ཉིད་ལ་བཟང་སྤྱོད་ཤུགས་ཀྱིས་འགོ་བས་དད་སོགས་དཀར་,ཆོས་རྣམས་གོང་འཕེལ་དུ་འགྱུར་རོ། །༈ ལེའུ་བཞི་པ། ཞེན་ལོག་གི་ཆོས་བཅུ་གསུམ་,གྱིས་རང་གིས་རང་ལ་ཤགས་གདབ་པ་ནི༑ ཞེན་ལོག་བཅུ་གསུམ་ལ། ཕ་ཡུལ་
P000010_v001_01286,རྒྱབ་ཏུ་མ་བསྐྱུར་ན་ང་རྒྱལ་གྱི་བདུད་མི་ཆོམ་མི་ཡུལ་དང་,དུ་ལོངས། ཁྱིམ་གྱི་བྱ་བ་མ་བཏང་ན་ཆོས་བྱ་བའི་སྐབས་མི་རྙེད་,ཁྱིམ་གྱི་སོ་ཚིས་ཞོག དད་པ་ནམ་སྐྱེས་སུ་མ་ཐོན་ན་བྱ་བའི་,ལས་ལ་ཟིན་པ་མི་འོང་བློ་ཐག་རང་གིས་ཆོད། རང་ལ་དད་པ་,མེད་པའི་བསྙད་ཁ་གཞན་ལ་མ་བསྒོ་སྣ་ཐག་མགོ་ལ་དཀྲིས། རང་གི་,ཡོ་བྱད་རླུང་ལ་མ་བསྐུར་བར་མི་ཆོས་ཀྱི་ཁོ་ཐག་མི་ཆོད་,ཅི་ཡོད་བླ་མ་དང་དཀོན་མཆོག་གི་ཕྱོགས་སུ་ཕུལ། ཉེ་འབྲེལ་དང་རྒྱང་
P000010_v001_01287,མ་སྲིང་ན་ཆགས་སྡང་གི་རྒྱུན་མི་འཆད་རྟགས་ཏུ་དབེན་པ་བརྟེན། དུས་,ད་རེས་མ་བྱས་ན་ཕྱི་མ་གར་འགྲོ་ཆ་མེད་མཐུན་རྐྱེན་འཛོམས་,དུས་འདིར་འཁོར་བ་ལས་ཅི་ཐར་བྱ། ད་ལྟ་བྱར་ཡོད་པ་མི་བྱེད་,པར་ཕྱི་མ་ལ་སྨོན་ལམ་འདེབས་པ་ཁ་སྐད་ཡིན་རང་ལ་ནུས་,པ་ཡོད་བཞིན་མི་བྱེད་ན་རང་བསླུས། རང་ལ་བརྫུན་མི་ཟེར་ན་དམ་,པའི་ཆོས་ཀྱིས་རང་སེམས་དཔང་དུ་ཚུགས། ནམ་ཡང་འབོར་བ་ལ་ད་ལྟ་,བོར་ན་དོན་ཅན་འགྲོ་ལུས་དང་ལོངས་སྤྱོད་ཅི་ཡོད་ཆོས་ཕྱོགས་སུ་
P000010_v001_01288,ཐོངས། མི་འཁྱོང་ངེས་པའི་སྲིད་མ་བསྐྱངས་པར་འཁྱོང་ངེས་པའི་ཉམས་མྱོང་སྐྱོངས་,ཆོས་ཕྱིར་དཀའ་ཐུབ་བཟོད་ཐུབ་པར་གྱིས། ཡོང་མི་ཡོང་ཆ་མེད་པའི་སང་,ཕོད་ཀྱི་ཚིས་མ་བྱེད་པར་ཡོང་ངེས་པའི་འཆི་ཚིས་ཀྱིས་ལོང་མེད་,ཀྱི་བློ་སྣ་བསྟུང་དགོས། ཉམས་སུ་ལེན་པ་ལ་ལྟོ་རྒྱབ་ཞར་ལ་འབྱུང་,གིས་རེ་དོགས་མ་ཆེ་བུ་ཆོས་བྱེད་པ་ལ་ཚེ་འདི་བློས་ཐོངས་,པ་གལ་ཆེའོ། །༈ ལེའུ་ལྔ་པ། གལ་ཆེ་བ་བཅུ་གསུམ་གྱི་སྒོ་ནས་ལམ་ཕྱིན་,ཅི་མ་ལོག་པར་བསྟན་པ་ནི༑ གལ་ཆེ་བ་བཅུ་གསུམ་ལ། རྟོགས་པ་ནམ་
P000010_v001_01289,མཁའ་ལྟར་ཕྱོགས་རིས་མེད་པ། ཉམས་མྱོང་རྒྱ་མཚོ་ལྟར་བྲི་གང་མེད་པ། ཐུགས་,རྗེ་ཉི་ཟླ་ལྟར་གསལ་བགྲིབ་མེད་པའི་ཡོན་ཏན་གསུམ་དང་ལྡན་པའི་,བླ་མ་ལ་གུས་པར་བྱ་བ་གལ་ཆེ་ལམ་གྱི་རྩ་བ་ཡིན་,པས་མཉེས་པ་གསུམ་གྱི་སྒོ་ནས་བསྟེན། མ་གུས་པའི་ལས་རྨི་ལམ་དུའང་,མི་བྱ། སྣོད་དང་ལྡན་པའི་སློབ་མ་ལ་གདམས་ངག་སྦྱིན་པ་གལ་ཆེ་,དེས་བརྒྱུད་པ་ཟིན་ཅིང་རང་གཞན་བསྟན་འགྲོའི་དོན་འབྱུང༌། ཆོས་ལ་དཔེ་,མཁྱུད་མི་བྱ། ཕྱི་ནང་གི་དངོས་པོ་ལ་ཆགས་ཞེན་བསྐྱུར་བ་གལ་ཆེ་
P000010_v001_01290,འདོད་ཡོན་ལྔ་ལ་ཆགས་པའི་ཉེས་དམིགས་དྲན་པར་བྱ། གདམས་པ་སྤྱོད་པའི་,ཕྱིར་ཡུལ་བསྲིང་བ་གལ་ཆེ་ཆོས་ལ་ངང་ཐུང་མི་བྱ། བླ་མ་དང་,འགྲོགས་ཡུན་རིང་དགོས། གཡག་འགྲོགས་མི་བྱ། ལྷ་དཀོན་མཆོག་ལ་མོས་གུས་བསྐྱེད་པ་,གལ་ཆེ་མོས་གུས་མེད་ན་བྱིན་རླབས་མི་འཇུག དུས་རྒྱུན་སྐྱབས་འགྲོ་ལ་,འབད། དགེ་བའི་ཆོས་ལ་བརྩོན་འགྲུས་བསྐྱེད་པ་གལ་ཆེ་དཔེ་སྒེག་མོའི་མགོ་,ལ་མེ་ཤོར་བ་ལྟར་བྱ། ལེ་ལོའི་དབང་དུ་མི་གཏོང༌། སྡིག་པ་མི་,དགེ་བའི་ཆོས་ལ་འཛེམ་པ་གལ་ཆེ་རྣམ་སྨིན་གྱི་འབྲས་བུ་བསམས་
P000010_v001_01291,ཏེ་མིག་ཏུ་རྡུལ་སྤང་བ་ལྟར་བྱ། རྣམ་པར་མི་རྟོག་པ་རྒྱུད་ལ་,བསྟེན་པ་གལ་ཆེ་དུག་ལྔའི་རྣམ་རྟོག་རང་སར་ཞི་བར་བྱ། རྗེས་ལ་,སྙིང་རྗེ་བྱང་ཆུབ་ཀྱི་སེམས་བསྟེན་པ་གལ་ཆེ་ཐེག་ཆེན་ལམ་གྱི་,རྩ་བ་ཡིན་པས་ནམ་ཡང་མེད་མི་རུང༌། བདག་བས་གཞན་གཅེས་ལ་,བསླབ། ཕྱིན་ཅི་མ་ལོག་པའི་གདམས་ངག་ལ་ངེས་ཤེས་སྐྱེས་པ་གལ་ཆེ་,ཐེ་ཚོམ་མེད་ན་དངོས་གྲུབ་མྱུར་དུ་འབྱུང༌། སྡོམ་པ་དང་དམ་ཚིག་,ལ་གནས་པ་གལ་ཆེ་རང་རྒྱུད་སྡོམ་གསུམ་གྱི་ཉེས་ལྟུང་གིས་མ་
P000010_v001_01292,གོས་པར་བྱ༑ སེམས་སྐྱེ་མེད་དུ་གཏན་ལ་དབབ་པ་གལ་ཆེ་སྣང་སེམས་,ཆོས་ཉིད་ཀྱི་རོལ་པ་ཡིན་པས་སེམས་ཉིད་སྐྱེ་མེད་ནམ་མཁའ་ལྟར་,ཐག་བཅད། གསང་བའི་མན་ངག་སྣོད་ངན་ལ་མི་སྟེར་བ་གལ་ཆེའོ་བུ་,དེས་གསང་བ་འཁྱལ་ཞིང་སྒྲོ་སྐུར་གྱི་རྒྱུར་འགྱུར་བས་གཟབ་སྟེ་གདུལ་,བྱའི་སྣོད་བརྟག་པ་གཅེས་སོ། །ཞལ་གྱི་གདམས་པ་བརྒྱད་ཅུ་པ་ལས། འཇུག་སྒོ་,དད་པ་བརྟན་པོ་ལ་གདམས་པའི་སྐབས་ཏེ་དང་པོའོ།། །།༈ རྩ་བའི་ས་བཅད་,གཉིས་པ། རྟེན་རྣམ་པར་དག་པ་བསླབ་པ་ཚུལ་ཁྲིམས་ཀྱི་བསླབ་པ་རིན་
P000010_v001_01293,པོ་ཆེ་ལ་གདམས་པ་ལ། ལེའུ་བཅོ་བརྒྱད་དུ་བཞུགས་པ་ལས།༈ ལེའུ་དྲུག་པ། ཆོས་,བྱ་བའི་དུས་ལ་བབས་པར་གདམས་པ་ནི། ཡིན་པ་བཅུ་ལ། སངས་རྒྱས་ཀྱི་,བསྟན་པ་གནས་པ་དང་དད་པ་དུས་འཛོམས་ན་ཚེ་སྔ་མ་ལ་,བསོད་ནམས་བསགས་པ་ཡིན་ད་རེས་ལན་གཅིག་རྙེད་པའི་དལ་འབྱོར་འདི་,སྟོང་ཟད་དུ་མ་གཏོང༌། རང་ཆོས་ལ་མོས་པ་དང་སློབ་དཔོན་གདམས་,ངག་ཅན་དང་འཕྲད་ན་ལོང་བས་རིན་པོ་ཆེ་རྙེད་པ་ཡིན་ཕྱིས་,ཡང་ཡང་རྙེད་དཀའ་བས་དཔྲལ་བའི་མིག་ལྟར་འབྲལ་མེད་ཡུན་དུ་བསྟེན། སྐྱོན་
P000010_v001_01294,མེད་པའི་ལུས་ལ་དད་བརྩོན་ཤེས་རབ་འཛོམས་པ་ཡོན་ཏན་སྦྱངས་པའི་,ལས་འཕྲོ་ཡིན་དེ་གསུམ་གོང་འཕེལ་གྱི་ཐབས་ལ་བརྩོན། རང་འཁོར་བར་སྐྱོ་,བ་སྐྱེས་པ་དང་གཉེན་འབྲེལ་རྒྱ་གད་ཟེར་བ་འཛོམས་ན་ཆོས་ལ་,བསྐུལ་མ་འདེབས་པ་ཡིན་བློ་ཐག་རང་གིས་ཆོད་ལ་ཆོས་ཀྱིས། རང་ལ་,ཡོ་བྱད་ཡོད་པ་དང་གཏོང་ལ་དགའ་བ་དང་སློང་མོ་བ་དུས་,འཛོམས་ན་སྦྱིན་པ་རྫོགས་པ་ཡིན་སེར་སྣའི་མདུད་པས་མ་འཆིང་ཕྱོགས་,མེད་དུ་ཐོངས། རང་ཉམས་སུ་ལེན་པའི་དུས་སུ་དུཿཁའི་མཚོ་རྡོལ་ན་
P000010_v001_01295,སྡིག་པ་འདག་པ་ཡིན་དགའ་བ་སྒོམས། ལོག་ལྟ་སྤོངས། ཆོས་བྱེད་ལ་མ་ཉེས་,པའི་དགྲ་བྱུང་ན་བཟོད་པའི་ལམ་ལ་འགོད་པ་ཡིན་འཁོན་འཛིན་སྤོངས་,ལ་བཟོད་པའི་ཕན་ཡོན་དྲན་པར་བྱ། རང་ལ་དད་པ་ཕུལ་དུ་བྱུང་,བ་དང་གདམས་པ་བཏབ་པ་དུས་མཉམ་ན་ལས་ཀྱི་མཐའ་རྫོགས་པ་,ཡིན་ཕྱིས་འཁོར་བར་མི་སྐྱེ། ཆོས་ཐམས་ཅད་ཆགས་སྡང་གི་གཉེན་པོར་འགྲོ་,བར་བྱ། རང་ཤི་བས་འཇིགས་པ་དང་གཞན་ཤི་བ་དུས་འཛོམས་ན་འཁོར་,བ་ལས་བློ་ལྡོག་པའི་དུས་ཡིན་ཚེ་འདིའི་བདེ་སྐྱིད་ལ་མ་ཆགས་
P000010_v001_01296,པར་མཛོད། སྔོན་ལ་ཚེ་འདིའི་བྱ་བ་བསྒྲུབས་ལ་དེ་ནས་ཆོས་གཅིག་བྱ་,མནོན་བདུད་ཀྱི་བཤོལ་ཐེབས་པ་ཡིན་ནོ་བུ་བདུད་དབང་དུ་མ་ཤོར་,བ་གལ་ཆེའོ། །༈ ལེའུ་བདུན་པ། གདམས་པ་བཅུ་གསུམ་གྱི་གདམས་ངག་ལག་ལེན་ལ་,གདབ་པ་ནི། གདམས་པ་བཅུ་གསུམ་ལ། བསྒྲུབ་པའི་བརྩོན་འགྲུས་ཀྱི་ལྕག་ཏུ་བདག་,གཞན་གྱི་འཆི་བ་ལ་བརྟག་ནམ་འཆི་ངེས་པ་མེད་པས་དོན་མེད་,ཚེ་འདི་ཡི་བྱ་གཞག་ཐམས་ཅད་བོར་ཐོངས། གུས་པ་ཁྱད་པར་ཅན་སྐྱེ་,བར་འདོད་པས་བླ་མའི་ཕྱི་ནང་གི་ཡོན་ཏན་ལ་བརྟག་སྐྱོན་རྟོག་
P000010_v001_01297,སྤོངས༑ སྐྱོན་དུ་སྣང་བ་དེ་རང་སྣང་མ་དག་པས་ལན། སྤྱོད་པ་ཀུན་དང་,མཐུན་པར་འདོད་པས་གཞན་གྱི་རྩོལ་བ་མི་དགག་ཐེག་པ་ཐམས་ཅད་,རང་ས་ནས་བདེན་པས་ཆོས་དང་གྲུབ་མཐའི་ཁ་འཛིན་མ་ཆེ། བླ་མའི་,ཐུགས་ཟིན་པ་མི་འགྱུར་བར་བྱ་བའི་ཕྱིར་ཉམས་སུ་ལེན་པ་དྲག་,ཏུ་བྱ་ཡོན་ཏན་མ་ལུས་རང་ལ་འོང༌། དངོས་གྲུབ་མྱུར་དུ་ཐོབ་,པར་འདོད་ན་སྡོམ་པ་དམ་ཚིག་མ་ཉམས་པར་བསྲུང་བསྲུང་མཚམས་མཐའ་,དག་མི་དགེ་བཅུ་དང་དུག་ལྔ་རང་མཚན་པ་སྤོང་བར་འདུ། ཆུ་བོ་
P000010_v001_01298,བཞི་བཅད་པར་འདོད་པས་ཀུན་གཞི་སྐྱེ་མེད་དུ་རྩད་བཅད་ཀུན་གཞི་,སྐྱེ་མེད་དུ་ཤེས་ན་སྐྱེ་ཤིའི་ཁ་མི་བརྒྱུད་དོ། །བྱང་ཆུབ་སྒྲུབ་པ་,ལ་བར་ཆད་མེད་པར་འདོད་པས་ཚེ་འདིའི་གཡེང་བ་རྒྱབ་ཏུ་བོར་,མི་ནུས་པའི་གཞན་དོན་བྱེད་པའང་གཡེང་བ་ཡིན། རང་མ་སྨིན་པར་གཞན་,དོན་མ་བྱེད། གཞན་དོན་འབད་མེད་དུ་འགྲུབ་པར་འདོད་པས་ཚད་མེད་བཞི་,བསྒོམ་བྱང་ཆུབ་ཀྱི་སེམས་འབྱོངས་ན་ཅི་བྱེད་གཞན་དོན་ལས་མི་འདའ། ཕྱི་,མ་ངན་སོང་གསུམ་ལ་འཚེར་ན་མི་དགེ་བཅུ་ལ་འཛེམ་རྟག་ཏུ་
P000010_v001_01299,བག་ཡོད་པར་བྱ། འདི་དང་ཕྱི་མར་བདེ་བ་འདོད་ན་དགེ་བ་བཅུ་,ལ་འབད་ད་ལྟ་འདེམ་ཁ་ཡོད་དུས་བླང་དོར་གོ་མ་འཛོལ༑ ཆོས་ལ་,བློ་འཇུག་པར་འདོད་པས་སྡུག་བསྔལ་གྱི་དཀའ་བ་ཉམས་སུ་བླངས་ངལ་,བ་དོན་མེད་ལ་བསམས་ནས་སྙིང་ལ་རུས་པ་བསྐྱེད། སྐྱེད་དེ་བའི་ཆོས་,དེ་སུས་ཀྱང་མ་བྱུང་བ་ཞིག་ཡིན། འཁོར་བ་ལ་བློ་ལྡོག་པར་འདོད་,པས་བླ་ན་མེད་པའི་བྱང་ཆུབ་བཙལ་ཐར་པ་བྱང་ཆུབ་ཀྱི་ཕན་,ཡོན་ཤེས་དགོས། འདི་ཐེག་པ་གསུམ་ཅར་ལ་གལ་ཆེ། འབྲས་བུ་སྐུ་གསུམ་ཐོབ་
P000010_v001_01300,པར་འདོད་པས་ཚོགས་གཉིས་ཟུང་དུ་འཇུག་གོ་བུ་དེས་སྐུ་གསུམ་ལ་,བསྒྲིབས་པའི་དྲི་མ་སེལ་བའི་རྒྱུ་བྱེད་དོ། །༈ ལེའུ་བརྒྱད་པ། དགོས་མེད་ལྔས་ཆོས་,མིན་ངོས་བཟུང་བསྟན་པ་ནི། དགོས་མེད་ལྔ་ལ། འཁོར་བ་ལ་བློ་མ་ལོག་,པའི་ཆོས་ལ་མོས་པ་སྐད་བྱས་པ་ལ་དགོས་པ་མེད་ཅི་བྱེད་,ཚེ་འདིར་སོང་ནས་ཆོས་མི་འགྲུབ་ཆོས་རྣལ་མ་བྱེད་པ་ལ་འཁོར་,བའི་སྣང་ཞེན་ལྡོག་དགོས། དངོས་པོ་ལ་ཞེན་པ་མ་ལོག་པའི་སྟོང་ཉིད་,བསྒོམས་པ་ལ་དགོས་པ་མེད་སྟོང་ཉིད་བསྒོམ་པ་དངོས་འཛིན་གྱི་ཞེན་
P000010_v001_01301,པ་གྲོལ་ཕྱིར་ཡིན། དེ་མ་གྲོལ་ན་སྟོང་ཉིད་ཚིག་ཙམ་མོ། །འདོད་པ་ལ་,བློ་མ་ལོག་པའི་བསྒོམས་བྱས་པ་ལ་དགོས་པ་མེད་མཐར་བསྒོམ་ཆེན་,གྲོང་ཆོག་ལ་གཡེང་ཐ་མལ་དུ་འཆི་ཉན་ཡོད། རང་དོན་དང་མི་ལྡན་,པའི་ཁ་ཚིག་བཟང་པོ་ལ་དགོས་པ་མེད་ལྟ་བ་ཁ་ཁྱེར་གྱིས་,བསླུས་པ་མང༌། ཡིན་ལུགས་གནད་ཐོག་ཏུ་ཕོབ། མོས་གུས་མེད་པ་ལ་གདམས་,ངག་བཏབ་པ་ལ་དགོས་པ་མེད་དོ་བུ་ཉམས་རྟོགས་ཡོན་ཏན་གང་,སྐྱེས་བླ་མའི་བྱིན་རླབས་ལ་རག་ལས་མོས་གུས་མེད་པ་ལ་བྱིན་
P000010_v001_01302,རླབས་འཇུག་པའི་གནས་མེད་དོ༑ ༑༈ ལེའུ་དགུ་པ། དགོས་ཡོད་ལྔ་ཡིས་སྙིང་རུས་དང་,གོ་ཆ་ཆེན་པོས་ཉམས་སུ་བླང་ལུགས་བསྟན་པ་ནི། དགོས་པ་ཡོད་པ་,ལྔ་ལ། བླ་མ་ལ་མོས་གུས་དྲག་པོ་བྱས་ན། བརྒྱུད་པའི་བྱིན་རླབས་ཤུགས་,ལ་འགོ་བའི་དགོས་པ་ཡོད་གསང་སྔགས་བྱ་བ་མོས་གུས་དང་བྱིན་,རླབས་ཀྱི་ལམ་པ་ཡིན། རྩ་བརྒྱུད་ཀྱི་བླ་མ་རྣམས་ངོ་བོ་གཅིགསངས་རྒྱས་,ཆོས་སྐུར་བལྟ་དགོས། དེས་སངས་རྒྱས་ཐམས་ཅད་ཀྱི་བྱིན་རླབས་འཇུག་པ་ཡིན། ཚོགས་,ཁྱད་པར་ཅན་བསགས་ན་ཅི་བསམ་པ་ལས་སུ་རུང་བའི་དགོས་པ་
P000010_v001_01303,ཡོད་བསོད་ནམས་ལྡན་པའི་མི་ཡི་བསམ་པ་འགྲུབ་བྱ་བ་ཡིན། དུས་རྒྱུན་,དུ་སེམས་བསྐྱེད་ཀྱིས་ཟིན་པའི་ཡན་ལག་བདུན་པ་འབུལ། དེས་སེམས་བཟང་པོ་,སྐྱེ་བའི་དགོས་པ་ཡོད། བསམ་པ་ལས་སུ་རུང་ན་ཏིང་ངེ་འཛིན་ཁྱད་,པར་ཅན་རྒྱུད་ལ་སྐྱེ་བའི་དགོས་པ་ཡོད་ལུས་སེམས་ལས་རུང་གི་,ཤིན་སྦྱངས་བསྒོམ་པ་གལ་ཆེ༑ ཏིང་འཛིན་ཁྱད་པར་ཅན་རྒྱུད་ལ་སྐྱེས་ན་,ཉོན་མོངས་པ་ཟིལ་གྱིས་ནོན་པའི་དགོས་པ་ཡོད་ཞི་གནས་ཀྱིས་མགོ་,གནོན་ཞིང་ལྷག་མཐོང་གིས་ས་བོན་དྲུང་ནས་འབྱིན་ནོ། །ཉོན་མོངས་མེད་ན་
P000010_v001_01304,བྱང་ཆུབ་མྱུར་དུ་ཐོབ་པའི་དགོས་པ་ཡོད་དོ་བུ་རང་སེམས་སྒྲིབ་,པ་དང་བྲལ་བ་དེ་ལས་བྱང་ཆུབ་གཞན་ན་བཙལ་དུ་མེད་དོ། །༈ ལེའུ་,བཅུ་པ། ཆོས་འདྲ་ཆོས་མིན་ངོས་བཟུང་བ་ནི། བརྫུན་དུ་འགྲོ་བ་ལྔ་ལ། འཇིག་,རྟེན་ལ་མངོན་པར་དགའ་བར་བྱས་ནས་སྐྱེ་ཤིས་འཇིགས་ཟེར་བ་ཡང་,བརྫུན་ཡིན་ཆགས་བྲལ་མངོན་དུ་མ་བྱས་པར་སྐྱེ་ཤི་ལས་གྲོལ་བའི་,སྐབས་མེད། སྐྱེ་ཤིས་འཇིགས་པ་མེད་པར་སྐྱབས་འགྲོ་བྱེད་པ་ཡང་བརྫུན་དུ་,འགྲོ་ཚིག་ཙམ་གྱིས་ཕན་མི་ཐོགས། འདོད་པ་མ་སྤངས་པར་སྒོམ་ཆེན་ཡིན་
P000010_v001_01305,ཟེར་བ་ཡང་བརྫུན་དུ་འགྲོ་ཕྱི་ནང་གང་ལའང་ཆགས་ཤིང་ཞེན་པ་,དེ་འཆིང་བའི་གཟེབ་ཡིན། གསེར་སྒྲོག་དང་ཐག་སྒྲོག་འཆིང་བྱེད་དུ་འདྲ། ལས་རྒྱུ་,འབྲས་མི་ཤེས་པའི་ལྟ་བ་རྟོགས་ཟེར་བ་ཡང་བརྫུན་དུ་འགྲོ་སྟོང་,ཉིད་རྒྱུ་འབྲས་སུ་ཤར་བའི་གནད་ལ་མཁས་པར་བྱ་དགོས། སྲིད་པའི་གཡང་,ས་མ་སྤངས་པར་སངས་རྒྱས་ཡིན་ཟེར་བའང་བརྫུན་དུ་འགྲོའོ་བུ་རྒྱུ་,ཉོན་མོངས་དུག་ལྔ་མ་སྤངས་པར་འབྲས་བུ་སྲིད་པའི་གཡང་ས་མི་,ཁེགས་པས། གཉེན་པོ་བསླབ་གསུམ་ལ་བརྩོན་པར་བྱའོ། །༈ ལེའུ་བཅུ་གཅིག་པ། སྙིང་རུས་དང་
P000010_v001_01306,གོ་ཆ་ཐོག་བརྗིས་ཀྱིས་ངང་བསྲིངས་ལ་ཉམས་སུ་བླང་བ་ནི། བདེན་པ་,ལྔ་ལ། མ་བསྒོམས་ན་སངས་རྒྱས་མི་འོང་ཟེར་བ་བདེན་རང་གིས་ལམ་,ཉམས་སུ་མ་བླངས་ན་སངས་རྒྱས་ཀྱི་ཕྱག་གིས་བཟུང་ཡང་མི་ཕན། ཞིང་,འདི་ཡང་རྣམ་སྣང་གངས་ཆེན་མཚོའི་ཕྱག་མཐིལ་ན་གནས་པ་ཡིན། དམ་ཚིག་,མ་ཉམས་ན་དམྱལ་བར་མི་འགྲོ་ཟེར་བ་བདེན་རྟག་ཏུ་རང་སེམས་,དཔང་དུ་བཙུག་ནས་དྲན་ཤེས་བཞིན་དང་མ་བྲལ་བར་བྱ། ཐབས་ཤེས་རབ་,ཡ་བྲལ་ན་ཉན་ཐོས་སུ་ལྟུང་ཟེར་བ་བདེན་ཐེག་ཆེན་ལ་སློབ་
P000010_v001_01307,པས་ཐབས་ཤེས་ཡ་མ་བྲལ་བར་བྱ། ལམ་ཕྱིན་དྲུག་ལ་སློབ། ལྟ་སྤྱོད་ཟུང་,འཇུག་མ་ཤེས་ན་ལམ་ལོག་ཟེར་བ་བདེན་ལྟ་བའི་ཕྱོགས་སུ་སྤྱོད་,པ་དང་སྤྱོད་པའི་ཕྱོགས་སུ་ལྟ་བ་མ་ཤོར་བ་གཅེས། སེམས་རང་བཞིན་,གྱིས་རྣམ་པར་དག་པ་གསལ་བ་ལ་སྐྱོན་གྱིས་མ་གོས་ཟེར་བ་,བདེན་ནོ་བུ་སེམས་ཉིད་རང་བཞིན་གྱིས་འོད་གསལ་བ་ལ་གློ་བུར་,གྱི་དྲི་མས་ནམ་ཡང་མ་གོས་པས་རང་བཞིན་རྣམ་དག་ཆེན་པོར་,གྲུབ་བོ། །དེའི་ཕྱིར་ལམ་ལ་འབད་པ་དོན་ཡོད་པ་ཡིན་གྱི། གལ་ཏེ་རང་
P000010_v001_01308,བཞིན་གྱིས་མ་དག་ན་དེ་དག་པར་བསྒྱུར་དུ་མེད་པས་ལམ་ལ་,འབད་པ་དོན་མེད་དུ་འགྱུར་རོ། །༈ ལེའུ་བཅུ་གཉིས་པ། བྱས་ཀྱང་འབྲས་བུ་ལོག་,པ་ནི། དོན་མེད་ལྔ་ལ། བཅུད་དང་མི་ལྡན་པའི་སློབ་དཔོན་བསྟེན་པ་ལ་,དོན་མེད་ཐོག་མར་མཚན་ཉིད་བརྟག་པ་གལ་ཆེ། སྣོད་དང་མི་ལྡན་པའི་,སློབ་བུ་བསྟེན་པ་དོན་མེད་ལུས་དང་གྲིབ་མ་བཞིན་འགྲོགས་ཀྱང་གདམས་,ངག་སྦྱིན་པར་མི་བྱ། རང་གཞན་གཉིས་ཀ་ལ་ཕན་མི་ཐོགས། དམ་ཚིག་མི་,བསྲུང་བའི་མི་དང་འབྲེལ་བྱས་པ་དོན་མེད་རང་ལ་ཉམས་པའི་ཉེས་
P000010_v001_01309,པ་འགོ་ཞིང་དེ་ལའང་མི་ཕན། སྡིག་དང་འདྲེས་པའི་དགེ་བ་བྱས་པ་,ལ་དོན་མེད་སྦྱོར་རྗེས་སྡིག་དང་མ་འདྲེས་པར་བྱ་དགོས། འདྲེས་མའི་ལས་,ཀྱིས་བདེ་སྡུག་སོ་སོར་སྨིན་པ་ཆོས་ཉིད་ཡིན། ཆོས་བཞིན་མི་བྱེད་ན་,ཆོས་ཤེས་པ་དོན་མེད་དོ་བུ་དེ་བས་གང་ཤེས་རང་གི་རྒྱུད་,ཐོག་ཏུ་དྲིལ་ནས་ཉམས་སུ་ལེན་པ་གལ་ཆེའོ༑ ༑༈ ལེའུ་བཅུ་གསུམ་པ། གདམས་ངག་,སྙིང་རུས་དང་གོ་ཆ་དང་ཐོག་བརྫིས་ཀྱིས་ངང་བསྲིངས་ལ་ཉམས་སུ་,བླང་བ་ནི། གདམས་པ་བརྒྱད་ལ། བསྒྲུབ་པ་ཉམས་སུ་ལེན་ན་ཆགས་སྡང་གི་
P000010_v001_01310,མ་སྒྲོལ་ཐོག་མར་ཆོས་བརྒྱད་ཆོམ་ལ་ཕོབ། ཐོས་པ་གཞུང་བཞིན་བྱེད་ན་,བཟོད་པའི་གོ་ཆ་གྱོན་ཕྱི་དཀའ་སྤྱད་དང་ནང་ཟབ་མོའི་དོན་ལ་,མི་སྐྲག་པའི་བཟོད་པ་ལ་ནན་ཏན་བྱ། གནས་དང་དགོན་པར་སྡོད་ན་,ཡིད་ཟས་ནོར་ལ་མ་འཇུག་འདོད་ཆུང་ཆོག་ཤེས་བརྟེན་པ་གལ་ཆེ། ཟབ་,མོའི་ཆོས་འདོད་ན་མཁས་པའི་སློབ་དཔོན་བསྟེན་གོ་ལོ་ཐོས་ལོར་མ་,བཞག་པར་གདམས་ངག་ལ་སྒྲོ་འདོགས་ཆོད་པར་མཛོད། མཁས་ངེས་པའི་སློབ་དཔོན་,དང་འཕྲད་ན་ཐུགས་ཅི་ལྡོག་མ་བྱེད་པར་ཐུགས་ཅི་ཟིན་གྱིས་མཁས་
P000010_v001_01311,པའི་ཡོན་ཏན་ཐམས་ཅད་དེ་ལས་འབྱུང་ངོ༌། སྤྱོད་ལམ་ཀུན་ཏུ་གཟོབ། ཆོས་,འགག་ལ་བབ་ན་མི་ཕོད་པ་བརྫིས་ལུས་སྲོག་ཐད་ལ་བོར་ནས་,བླ་མའི་ཞབས་ཏོག་དང་རོ་སྙོམས་ཀྱི་སྤྱོད་པ་སྤྱད། གཉེན་གྱིས་སྐྱུག་ལོག་,ན་སེམས་ཀྱི་འཁྲི་བ་ཆོད་དགྲ་གཉེན་ངོ་མཉམ་ཆགས་སྡང་རང་གྲོལ་,ལ་ཐོངས། བློའི་སྟེང་དུ་ཤོར་ན་ཤེས་པ་གཅུད་ལ་བོར་ཅིག་བུ་བློ་,ཡུལ་ཐོག་ཏུ་ཤོར་ན་ཉོན་མོངས་སྐྱེ་བས་དད་བརྩོན་དང་དྲན་ཤེས་,ཀྱི་ཐག་པས་བཟུང༌། སྙིང་རུས་དང་སྡུག་བསྲན་བསྐྱེད༑ གཉེན་པོ་ཡེ་ཤེས་ཀྱིས་
P000010_v001_01312,འཁྲུལ་རྟོག་རང་གྲོལ་དུ་གཏོང་བ་གནད་ཡིན་ནོ། །༈ ལེའུ་བཅུ་བཞི་པ། སྒྲུབ་པ་,ཉམས་སུ་ལེན་པའི་འཕྲལ་གནས་སྐབས་གང་དུ་གང་དགོས་སུ་གཟུད་པར་,བསྟན་པ་ནི། ཞལ་ཆོས་སུམ་ཅུ་རྩ་བཞི་ལ། ཕྱི་འདུ་འཛིའི་གཡེང་འཆི་བ་,དང་དུག་གིས་ཐུགབས་དགེ་སྦྱོར་གཡེལ། ནང་རྣམ་རྟོག་གི་གཡེང་བས་ཉོན་མོངས་,ལྡང༌། བར་མཐུ་ཆེ་བྱིན་རླབས་ཀྱི་གཡེང་བས་རང་སྲོག་ལ་རྒོལ་བའི་,ཕྱིར་བར་ཆད་འབྱུང་གིས་གཡེང་བ་ཐོངས། །་ན་ཕན་མེད་པས་སྡོད་ལོང་,མེད་ཀྱིས་མྱུར་དུ་སྒོམས། །དགྲ་འདུལ་གཉེན་སྐྱོང་སོགས་ཚེ་འདིའི་སོ་ཚིས་མ་
P000010_v001_01313,མཛད་ཤི་ཚིས་མཛོད། །དཔེ་གཞོན་ནུ་མའི་གདུ་བུ་དང་འདྲ་དོན་གཡོག་ལ་,མ་དགའ་གཅིག་པུར་སྒོམས། །ཁྱད་པར་དུ་སྡིག་གྲོགས་སྤོངས། གཉེན་འདུན་ལ་ཆགས་པ་,རང་སེམས་ཀྱི་འཁྲུལ་སྣང་ཡིན་གྱིས་བོར་ལ་ཐོངས། །ལུས་བྱ་བྱེད་ངག་སྨྲ་,བརྗོད། སེམས་རྣམ་རྟོག་གི་འབྱུང་འཇུག་མ་མང་རྐྱེན་ངན་འབྱུང༌། །ངོ་སྲུང་མཐུན་,འཇུག་སོགས་མི་དགོས་པས་མི་དང་མ་འགྲོགས་བདེ་བ་ཆེ། །དེས་ཆགས་སྡང་,མི་འབྱུང་བས་མི་དང་མ་འགྲོགས་ཆགས་སྡང་མེད། །སེམས་ཅན་རྣམས་ནི་འདོད་,པས་ཆོག་མི་ཤེས་པས། ཐམས་ཅད་སངས་རྒྱས་ཀྱིས་ཀྱང་མགུ་བ་མེད་ཀྱིས་
P000010_v001_01314,ངོ་སྲུང་སྤོངས། །ཆགས་སྡང་གི་རྟོག་པ་མེད་པའི་དཔེ་ཤི་བའི་རོ་བཞིན་,གཅིག་པུར་སྡོད། །ཆགས་སྡང་གི་གནས་སྤངས་ལ་ཆགས་མེད་ཞེན་མེད་ཀྱིས་ཚེར་,ཁུང་མ་འགྲོ་བདེ་སར་སྡོད། །དེ་སྔ་ཆགས་སྡང་གི་ཕྱོགས་སུ་ལུས་སྲོག་,བཏང་བ་སྔ་མས་ཆོག་གི་ད་མ་གཏོང༌། །ད་ལུས་སྲོག་ཆོས་ཕྱོགས་,སུ་ཐོངས། སེམས་ཅན་ཐམས་ཅད་བདེ་གཤེགས་སྙིང་པོའི་རང་བཞིན་ཅན་ཡིན་པས་,དགྲ་གཉེན་མ་བཟུང་ཡེ་ཤེས་ཟུངས། །མཉམ་པ་ཉིད་ལ་ནན་ཏན་བྱ། ཆོས་བརྒྱད་,ཀྱི་རོ་མྱོང་བ་སོགས་གྲགས་སྙན་མ་ལྟ་རང་སེམས་ལྟོས། །སེམས་བསྲུང་བརྟུལ་
P000010_v001_01315,ཞུགས་ལ་བརྩོན་པར་མ་བྱས་འོག་ཏུ་འགྲོ། །སྡིག་སེམས་སྐད་ཅིག་མ་རེས་,ཀྱང་ངན་སོང་དུ་འཕེན་པའི་རྒྱུ་བྱེད། ཐོག་མེད་ནས་དངོས་འཛིན་གྱི་ཞེན་,པས་འཁོར་བར་བཅིངས་པས། ད་ནི་སྔ་མ་བཞིན་དུ་འཁྱམས་པ་བོར། །འཕགས་པའི་,ནོར་གྱི་གཙོ་བོའམ་འབྱུང་གནས་ཆོག་ཤེས་ཡིན་པས། ནོར་འདོད་རྒྱ་མཚོའི་གླིང་,དུ་སོངས། ཆོག་ཤེས་མེད་ན་རྒྱལ་པོ་ཡིན་ཡང་སྤྲང་པོ་དང་འདྲ། ཟས་གོས་,སྲོག་འཚོ་ཙམ་གྱིས་ཆོག་ཤེས་པར་བྱས་ཏེ་གླིང་དུ་ཕྱིན་ན་ཕྱིར་,མི་ལྡོག །རང་ལ་ཡོ་བྱད་ཡོད་པ་ཕ་ལ་ཕོག །ཅི་ཡོད་བླ་མའི་ཕྱོགས་
P000010_v001_01316,སུ་ཕུལ་བླ་མ་མཉེས་ཤིང་ཐུགས་ཟིན་ན་གདམས་ངག་ཟབ་དགུ་འབྱུང་,བས་ཕ་རྒན་མགུ་ན་སྙིང་གཏམ་འབྱུང༌། །བླ་མས་ཀྱང་སྙིང་གཏམ་གཤའ་,མ་བུ་ལ་སྨྲ། །སྣོད་ལྡན་ལ་གདམས་ངག་རྫོགས་པར་སྦྱིན་ཞིང༌། དེས་ཀྱང་,སྙིང་ལྟར་བཅངས་ཏེ་ཉམས་སུ་ལེན་དགོས་པས་རིན་ཆེན་རྙེད་ནས་མ་,བོར་ཅིག །འཁོར་བའི་འཁྲུལ་སྣང་ལ་བློ་ལོག་གིས་བཟློག་ལ་དྲང་པོར་སྲོང༌,། །སྟེ་བྱང་ཆུབ་ཀྱི་ལམ་དུ་སོངས།རྡོ་རྗེའི་སྤུན་སྲིང་འཚོགས་ན་རང་ཉིད་,ཀུན་ལས་དམན་པར་ལྟ་དགོས་པས་མིང་སྲིང་འཚོགས་ན་ཁ་ཉན་སྒྲུབས། །ཉམས་
P000010_v001_01317,ལེན་སྟོར་གྱིས་དོགས་ན་ར་བར་ཆུག །དྲན་ཤེས་འབྲལ་མེད་བསྟེན༑ ཚོགས་དྲུག་གི་,ཡུལ་ལ་བྲོས་ཀྱིས་དོགས་ན་ལྕགས་ཀྱུས་ཟུངས། །དྲན་པའི་སོ་བ་བརྟེན་དགོས། ཅིར་,སྣང་ཆོས་སྐུར་ཤེས་པས་རིན་ཆེན་གསེར་གླིང་དུ་ཕྱིན་པ་ལྟ་བུའི་,གདེང་གིས་ལྟ་བ་རང་རྐྱ་ཚུགས་པར་གྱིས། །ལྷ་དང་བླ་མ་རང་སེམས་,གྲོགས་ཀྱིས་མ་ཁྲེལ་བའོ། །ཚུལ་ཁྲིམས་ངོ་ལྐོག་མེད་པར་སྲུངས། །ལན་དང་རྣམ་སྨིན་,ལ་རེ་བ་སྤོང་བའི་སྦྱིན་པ་ཕྱོགས་རིས་མེད་པར་ཐོངས། །གནོད་ལན་ཕན་,གྱིས་འཇལ་བའི་བཟོད་པ་རྐྱེན་ངན་ཐུབ་པར་གྱིས༑ ༑ཆོས་ཕྱིར་ན་ཚ་བཀྲེས་
P000010_v001_01318,སྐོམ་སོགས་དང་གཞན་གྱི་སྡུག་བསྔལ་ཡང་བདག་གིར་དང་དུ་ལེན་དགོས་,པས་ཐོས་བསམ་དུཿཁ་ཐེག་པར་གྱིས། །སྙན་གྲགས་འབྱུང་དུ་རེ་བ་སོགས་,བསྒོམ་པ་གྲགས་པའི་ཁར་མ་གཏོང༌། །ཆོས་བརྒྱད་ཀྱི་བདུད་ཀྱིས་མ་ཁྱེར་,སྤྱོད་པ་གྱིས༑ ༑དུས་ཚོད་དང་འབྲེལ་བ་གལ་ཆེ། སྣང་བ་ཡུལ་ཕྱིར་འབྲེང་ན་,རྣམ་རྟོག་དུག་ལྔའི་བདུད་ལྡང་བས་སྣང་བ་བདུད་ཀྱིས་བྲིད་པ་ཡོང་,ངོ་བུ། །དེས་ན་སེམས་ཡུལ་ཕྱིར་མ་འབྲེང་བ་གཅེས་སོ། །༈ ལེའུ་བཅོ་ལྔ་པ། གདམས་,པ་དྲུག་གིས་ཉེས་པ་ལས་བཟློག་པར་བསྟན་པ་ནི། ཕ་དང་མེས་པོའི་
P000010_v001_01319,རུས་མ་འཚོང༌། །རྩ་བའི་བླ་མ་དང་བརྒྱུད་པའི་བླ་མའི་རྐང་མ་,འདྲེན། སྤུན་དང་ཕ་སྤུན་རྨེ་མ་བྱེད། །བླ་མ་གཅིག་པ་དང་རྡོ་རྗེ་ཐེག་,པ་ལ་ཞུགས་པའི་མཆེད་ལ་དམ་ཚིག་མི་སྲུང་བའི་འཐབ་རྩོད་སྤོང༌,། ཉེ་རིང་གཞན་ལ་རྡུལ་མ་གཏོར། །ཆོས་མཛད་གཞན་རྣམས་ལ་ཚིག་རྩུབ་མ་,སྨྲ། རྗེ་ལ་བཅའ་མ་ཕུལ་བའི་འབངས་མ་རེ། །བླ་མ་མཉེས་པར་མ་བྱས་,པ་ལ་ཐུགས་རྗེ་དང་བྱིན་རླབས་མི་འབྱུང༌། སྡིག་པའི་ཕྱོགས་སུ་བོང་,ཐུར་ལ་མ་རྒྱུག ༑གཡོ་ཁྲམ་ཟོལ་ཟོག་སོགས། ལོག་པའི་ལམ་ལ་མ་མཁས་ཤིག་
P000010_v001_01320,བུ། །༈ ལེའུ་བཅུ་དྲུག་པ། མི་སྟོ་ལྟོ་འདིའི་རིགས་འདི་ལྟར་ཞུས།བ་བཅུའི་ཡུལ་རྐྱེན་,བཟང་ངན་ཐེག་པར་བྱེད་པའི་གདམས་པ་ནི། མི་སྟོ་བ་བཅུ་ལ། ཐེག་ན་,ཞེས་པ་འདམ་ཁ་སྟེ་ཐེག་ན་ཁུར་མི་ཐེག་ན་མ་ཁུར། མི་སྟོ་,ཞེས་པ་རྐྱེན་དེ་དང་དེས་མི་གནོད་ན་གྱིས། གནོད་ན་མ་བྱེད་ཅེས་,པའི་དོན་ཡིན་པས། ཡུལ་རྐྱེན་ངན་པ་ཐམས་ཅད་ཀྱིས་མི་གནོད་པར་ལམ་,དུ་ལོངས་ནུས་པས་ཡུལ་གྱི་ནད་ཐེག་ན་ཡུལ་དུ་བསྡད་ཀྱང་མི་,སྟོ། དགྲ་གཉེན་ལ་ཆགས་སྡང་མི་སྐྱེ་བས་འབྲེལ་བའི་ནད་ཐེག་ན་གཉེན་
P000010_v001_01321,དང་མ་བྲལ་ཡང་མི་སྟོ། སྒེག་ཆོས་ངོ་ཚ་སོགས་ཀྱི་ཤུབ་ནས་དོན་,ཏེ་གོས་ཀྱི་ནད་ཐེག་ན་གཅེར་བུར་བྱས་ཀྱང་མི་སྟོ། སྐྱིད་སྡུག་རོ་,སྙོམས་ལམ་དུ་ཁྱེར་ནུས་པས་ཆགས་སྡང་གི་ནད་ཐེག་ན་སྤྱོད་པ་,བྱས་ཀྱང་མི་སྟོ། རང་སེམས་བླ་མ་རྟོགས་ནས་ཐ་དད་ཀྱི་མཚན་འཛིན་,རང་སར་གྲོལ་བས་བླ་མའི་ནད་ཐེག་ན་མོས་གུས་འཕྲོ་བཅད་ཀྱང་,མི་སྟོ། འཁོར་འདས་མིང་མེད་ཅིར་སྣང་རང་བྱུང་གི་ཡེ་ཤེས་སུ་རྟོགས་,པས་འཁོར་བའི་ནད་ཐེག་ན་ཆོས་མ་བྱས་ཀྱང་མི་སྟོ། སྣང་སེམས་ཆོས་
P000010_v001_01322,ཉིད་དུ་གྲོལ་ཏེ་བག་ཆགས་ཀྱི་རྗེས་མེད་པས་ངན་སོང་གི་ནད་,ཐེག་ན་སྡིག་པ་བྱས་ཀྱང་མི་སྟོ། གཞན་དོན་དུ་གང་ཡང་སྤྱད་པས་,ཆོགཆོས་ཉིད་བྱུ་རྩོལ་དང་བྲལ་བས། ངོ་བོ་ཐ་དད་དུ་ཤར་ཡང༌། རང་,བཞིན་གཉིས་མེད་དུ་གྲོལ་ཏེ༑ དམ་ཚིག་བསྲུང་མཚམས་ལས་འདས་ཤིང་འཁོར་འདས་,རང་སེམས་སུ་ཤེས་པས་དམྱལ་བའི་ནད་ཐེག་ན་གསང་སྔགས་ཀྱི་སྒོར་,ཞུགས་ནས་དམ་ཚིག་མ་སྲུང་ཀྱང་མི་སྟོ། བྱས་ཆོས་འཁྲུལ་བར་ཤེས་ཏེ་,བྱར་མེད་བློ་འདས་ཀྱི་ལྟ་བའི་གདེང་ཡོད་ན་ཅོག་གེ་ཉལ་ཡང་
P000010_v001_01323,མི་སྟོ། གནས་ཁང་བཟང་ངན་གྱི་ཞེན་འཛིན་མེད་པས་གནས་ཀྱི་ནད་ཐེག་,ན་གང་དུ་བསྡད་ཀྱང་མི་སྟོ། ཟས་ལ་བཟང་ངན་མེད་ཅིང་གཙང་རྨེ་,གཉིས་འཛིན་དང་བྲལ་བས་ལྟོ་བའི་ནད་ཐེག་ན་ཅི་ཟོས་ཀྱང་མི་,སྟོ། བདག་གཅེས་འཛིན་ཅི་འཁྲི་བ་ཆོད་པས་ལུས་ཀྱི་ནད་ཐེག་ན་འགོས་,ནད་ལ་མ་འཛེམས་ཀྱང་མི་སྟོའོ་བུ།༈ ལེའུ་བཅུ་བདུན་པ། ཆོས་པ་སྤྱི་དང་,རང་གི་སྐྱོན་བརྟག་པ་རྒྱ་གད་འཆའ་བ་སྟེ། རྒྱ་གད་བཅོ་བརྒྱད་ལ། སྤྱིར་,རྒྱ་གད་དང་ལོག་ཆོས་དང་བླུན་པ་དང་དམ་ཚིག་ཉམས་པའི་སྐྱོན་
P000010_v001_01324,རྣམས་མི་འབྱུང་བའི་རྒྱུ་བརྒྱད་ཡོད་དེ། མི་གཞི་ལེགས་པས་འཁྲིད་བཏུབ་པ། གྲོགས་,བཟང་པོས་འཁྲིད་མཁས་པ། འཆི་བ་རྗེས་སུ་དྲན་པས་ཚེ་ཕྱི་མ་དོན་,དུ་གཉེར་བ། བདེ་སྡུག་ལས་འབྲས་སུ་ཡིད་ཆེས་པས་སྡིག་ལ་འཛེམ་པ། ངོ་,ཚ་ཤེས་པ། ཁྲེལ་ཡོད་པ། སྙིང་རུས་ཆེ་བ།ཚིག་བཙན་པས་ཁས་ལེན་ལས་མི་,འགལ་བར་བློ་གཏད་ཐུབ་པའོ། །དེའི་ལྡོག་ཕྱོགས་ཀྱི་སྐྱོན་བརྒྱད་ཡོད་པ་ལ་,རྒྱ་གད་སོགས་འདི་རྣམས་འབྱུང་ངོ༌། །རྒྱ་གད་ནི། ཁྲེལ་གད་དམ་འཕྱ་སྨོད་,དེ། མི་ཆོས་ལྷ་ཆོས་གཉིས་ཀ་ནས་ཁྲེལ་བའོ། །དེ་ཡང༌། དང་པོ་དད་པ་
P000010_v001_01325,སྐྱེས་ཏེ་གནམ་དུ་མཆོང་ལ་ཁད་ཆོས་ཞུ་དུས་སྐྲ་འབལ་བ་དང་,ངུ་བ་སོགས་མི་བྱེད་དགུ་གཅིག་བྱེད། བར་དུ་ཐེ་ཚོམ་ཟོས་ནས་ལུང་,སྟོང་རྗེས་ཀྱིས་བཀང་གདམས་ངག་སྒྲོ་འདོགས་མ་ཆོད་པར་ཐེ་ཚོམ་སྐྱེས་,ཏེ་ཕྱོགས་ཀུན་ཉུལ། ཐ་མ་དད་པ་ལོག་ནས་དམྱལ་བའི་གཏིང་རྡོ་བྱེད་,མཐར་ཆོས་དང་བླ་མ་ལ་ལོག་ལྟ་སྐྱེས་པ་སྟེ་དད་པ་མི་,མི་ལྷགབརྟན་པའི་སྐྱོན་གསུམ་མོ། །དང་པོ་སློབ་དཔོན་རྙེད་ནས་ཅི་བྱའི་ལུང་,ཁུངས་མང་བློ་སྙིང་བྲང་གསུམ་གཏད་ནས་ངེད་ཀྱི་བླ་མའི་ཟབ་ཆོས་
P000010_v001_01326,གསུང་གི་གཅེས་པ་ཞེས་གསང་བ་ཀུན་ལ་སྒྲོགས། བར་དུ་སློབ་དཔོན་སུན་,ནས་སྒྲོ་དང་སྐུར་བ་འདེབས་སྔར་ཕུལ་བ་ལ་འགྱོད་ཅིང་སྐྱོན་མཚང་,སྒྲོགས། ཐ་མ་སློབ་དཔོན་བོར་ནས་དགྲ་ཡི་དམ་པར་འཛིན་གསར་འགྲོགས་ཀྱིས་,གཞན་བསྟེན་པ་སྟེ་སློབ་དཔོན་བསྟེན་ལུགས་ཉེས་པའི་སྐྱོན་གསུམ་མོ། །དང་པོ་,སེམས་འཛིན་བྱུང་ནས་ཆོས་པ་ང་ལས་མེད་ཞི་གནས་ཀྱི་ཉམས་ཐན་,ཐུན་སྐྱེས་པ་ལ་སྙེམས་ནས་སྒོམ་ཆེན་དང་ཆོས་པ་བྱ་བ་རང་,ལས་ལྷག་པ་མེད་པར་འཛིན། བར་དུ་བསྒོམ་པས་སུན་ནས་བཙོན་བུ་གཉའ་
P000010_v001_01327,མེད་འདྲ་དགོན་པར་ཉིན་སྐྱོ་མཚན་འཇིགས་ཤིང་ནུབ་ཟ་ཉལ་ལ་དགའ། ཐ་,མ་བསྒོམ་པ་བོར་ནས་གྲོང་ཁྱེར་ཉུལ་ལེ་མ་ཆོས་རྒྱུད་ལ་མ་,འབྱོར་ན་གྲོང་ཆོག་དང་གླ་མི་ཁོལ་པོ་སོགས་བྱེད་པ་སྟེ། ཉམས་ལེན་,གཞུང་མ་སྲོང་བའི་སྐྱོན་གསུམ་མོ། །དང་པོ་ཉམས་ལེན་སྐྱེས་པས་རས་ཆོད་,སྤྱོད་པ་བྱེད་དཔེ་སྨྱོན་པ་དང་འདྲ།དོན་ཀུན་རྫོབ་ཁྱད་དུ་གསོད། བར་དུ་,བསྒོམ་པ་བོར་ནས་ཡིག་སྣའི་རྩལ་བཤད་བྱེད་དཔེ་རང་ལ་ལམ་རྒྱུས་,མེད་པར་གཞན་ལ་སྟོན་པ་དང་འདྲ། རང་ལ་གོ་རྟོགས་མེད་པར་གཞན་
P000010_v001_01328,ལ་བཤད། ཐ་མ་ཕུང་པོ་འབོར་ཁར་ཐ་མལ་ངང་དུ་འཆི་དཔེ་སྐྱེ་,བོ་ཐ་མལ་པ་ལྟར། དོན་འཆི་ཁར་ལམ་སྣ་མ་ཟིན་པ་སྟེ་ཉམས་,མྱོང་ལ་བརྟན་པ་མ་ཐོབ་པའི་སྐྱོན་གསུམ་མོ། །དང་པོ་ལྟ་བ་རྟོགས་,པས་ངེས་ཤེས་བག་ཙམ་སྐྱེས་དོན་སྤྱིའི་གོ་ཡུལ་ཙམ་རྙེད་པ་ལ་,རྟོགས་པ་བཟང་པོར་རློམ། གཞན་ཁྱད་དུ་གསོད། བར་དུ་ཐེ་ཚོམ་ཟོས་པས་ཤེས་,བརྫུན་གཞན་ལ་འདྲི་མི་ཤེས་ཤེས་བརྫུན་བྱས་ནས་གཞན་ལ་འདྲི་བ་,ཙུག་བྱེད། ཐ་མ་ལྟ་བ་འགྱང་བས་གོལ་སྒྲིབ་དབང་དུ་ཤོར་མུ་སྟེགས་
P000010_v001_01329,དང་ཆ་འདྲ། རྟག་ཆད་ཀྱི་དབང་དུ་ཤོར་ནས་ཟུང་འཇུག་སྤྲོས་བྲལ་མཉམ་,པ་ཉིད་མ་རྟོགས་པའི་གདེང་མ་སྙེད་པའི་སྐྱོན་གསུམ་མོ། །འབྲས་བུ་གོལ་,སར་སོང་བས་ཐར་པའི་སྐར་ཁུང་འགགས་ཐབས་ཤེས་སོགས་ཟུང་དུ་མ་,ཆུད་ཅིང་ལམ་གནད་འཆོལ་བས་འབྲས་བུ་མྱང་འདས་ཀྱི་སྒོ་འགགས། ཐར་པའི་,སྐར་ཁུང་འགགས་པས་སྐྱེ་ཤི་རྒྱུན་མི་ཆད་ཅིར་སྣང་དངོས་པོར་བཟུང་,ཞིང་ལུས་སེམས་ལ་བདག་ཏུ་བཟུང་བའི་དབང་གིས་ལས་ཉོན་གྱིས་རང་,བཅིངས་ཏེ་མི་ཐར། སྐྱེ་ཤི་རྒྱུན་མི་ཆད་པས་སྐྱེ་གནས་ལ་འདམ་དབང་
P000010_v001_01330,མེད་དོ་བུ་ལས་ཉོན་ཕྱི་དབང་གིས་རང་དབང་མེད་པར་སྲིད་པར་,ཉིང་མཚམས་སྦྱོར་བ་སྟེ་འབྲས་བུ་ཕྱིན་ལོག་ཏུ་གྱུར་པའི་སྐྱོན་ནམ་,རྒྱ་གད་གསུམ་མོ། །དེས་ན་ཆོས་དང་རང་སེམས་མ་འདྲེས་པའི་སྐྱོན་རྣམས་,ངོས་བཟུང་ནས་སྤང་བ་ལ་འབད་པར་བྱའོ། །༈ ལེའུ་བཅོ་བརྒྱད་པ། ལོག་ཆོས་བཅོ་,ལྔའི་སྒོ་ནས་གོལ་སྒྲིབ་ཀྱི་མཐའ་བཅད་པ་ནི། ལྷ་ཆོས་ལས་ལོག་ནས་,མི་ཆོས་སུ་སོང་ཡང་ཆ་ལུགས་ལྷ་ཆོས་སུ་གནས་པས། ལོག་ཆོས་བཅོ་,ལྔ་ལ། ལྟ་བ་གཡོམ་ལ་རྒྱུགས་གཞན་གྱི་ཁ་རྒྱུགས་བྱས་ཏེ་རང་རྒྱུད་
P000010_v001_01331,མ་ཐུལ། སྒོམ་པ་གླེན་སྒོམ་དུ་ཤོར་ལྷག་མཐོང་མེད་པས་ཉོན་མོངས་གཞི་,རྩ་མ་ཆོད་དེ་ཉམས་རྟོགས་མ་སྐྱེས༑ སྤྱོད་པ་ཐོ་ཅོར་ཤོར་ཆོས་མིན་,ལ་སྤྱོད་པས་སྨྱོན་པ་དང་འདྲ། བསགས་སྦྱང་གི་གནད་མི་ཤེས། དམ་ཚིག་ཚོད་,ཡོད་དུ་ཤོར་བསྲུང་མཚམས་མི་ཤེས་ཤིང་འདི་ཙམ་ཉམས་ཀྱང་སླ་ཞེས་,ཁྱད་དུ་གསོད། སློབ་དཔོན་རང་ཅག་གི་འབྲེལ་ལ་བྱེད་རང་གི་ཨ་ཁུའམ་,ཨ་ཞང་ལྟ་བུར་བཟུང་ནས་དད་གུས་མི་བསྐྱེད་པ། ཉན་པ་ངོ་མ་,ལོག་ཏུ་ཉན་གཞན་གྱི་ངོ་བསྲུང་དང་མིའི་འཕྱ་དོགས་སུ་ཉན་པས་
P000010_v001_01332,ཆོས་མི་གོ བསྒྲུབ་པ་དལ་ཁོམ་དུ་འཇོག་གཉིད་དང་སྙོམ་ལས་ཀྱི་དབང་,དུ་སོང་བས་འབྲས་བུ་མི་ཐོབ། ཉམས་མྱོང་འདྲེ་མཐོང་ལ་བྱེད་དཔེ་མིག་,རྣོན་མཁན་དང་འདྲ། འདྲེ་འཛིན་དང་འདྲེ་རྟོག་འཕེལ། འབྲས་བུ་འཇིག་རྟེན་པའི་གྲགས་,པ་བསྒྲུབ།ཆོས་བརྒྱད་ཀྱི་ཆགས་སྡང་རྒྱས། ཐ་མལ་པ་དང་ཁྱད་མེད། གདམས་ངག་གཟུ་,ལུམ་དུ་ལེན་ཞབས་ཏོག་ཉམས་ལེན་མེད་པར་དཔེ་ཡོད་དང་ལུང་ཐོབ་,ཙམ་ལ་བརྟེན། དེས་ཉམས་མྱོང་གི་རྡོ་རུས་མི་འཕྲོད། འཛམ་བུ་གླིང་གི་མི་,ལུས་ཐོབ་ནས་སྟོང་ལོག་བྱེད་དཔེ་རིན་པོ་ཆེ་གླིང་ནས་སྟོང་ལོག་
P000010_v001_01333,བྱས་པ་དང་འདྲ། ཆོས་པའི་མལ་ནས་ཐ་མལ་པའི་རོ་བྱུང༌། མི་ལུས་,ཐོབ་པ་དོན་མེད་དུ་སོང༌། འཆི་ཁར་འགྱོད་པ་ཅན་དུ་མཆི་དེ་,དུས་འགྱོད་ཀྱང་བྱ་ཐབས་ཟད། ཆོས་པ་མིང་གིས་བསླུས་ཆོས་མ་བྱས་ན་,མིང་ཆོས་པར་བཏགས་ཀྱང་མི་ཕན། ཆོས་མིན་སྤྱོད་ན་མིང་དགེ་བཤེས་ཟེར་,ཡང་སྡིག་བཤེས་དུ་སོང་བ་ཡིན། ལོ་སྐམ་རྣ་བས་ཉན་བྲོ་གླུའི་བསྟོད་,སྒྲ་ལ་ཉན་པ་བཞིན་སྙན་གྲགས་ངོ་བསྟོད་ཟེར་ལོ་སྐམ་པོ་ལ་,ཉན་པས་མི་འོང༌། མི་ཚེ་སྟོང་ཟད་དུ་འགྱུར་ཉན། ཆོས་མིན་སྤྱད་ན་
P000010_v001_01334,ཤི་ནས་དམྱལ་བ་ལས་འོས་མེད་དོ་བུ། དེ་ཐམས་ཅད་ཀྱི་རྩ་བ་,ཚེ་འདི་ལ་ཆགས་ཤིང་ཞེན་པ་ལས་བྱུང་བས་སྐྱོན་ངོས་བཟུང་ལ་,སྤང་བར་བྱའོ། །༈ ལེའུ་བཅུ་དགུ་པ། བླུན་པ་ཉི་ཤུ་རྩ་དྲུག་གི་སྒོ་ནས་,བྲོད་པ་སྡིག་གི་མཐའ་བསྟན་པ་ནི། མི་ཆོས་ཀྱི་བླུན་པ་ཉེར་དྲུག་,ལ་དཔེ་བྱས་ནས། ལྷ་ཆོས་ཀྱི། བླུན་པ་ཉི་ཤུ་རྩ་དྲུག་ལ༑ ཡོངས་ངེས་པའི་,དམག་ལ་མི་འཇིགས་པ་བླུན་དོན་འཆི་བ་ལ་མི་འཇིགས་པ། ཆགས་ངེས་,པའི་བུ་ལོན་མི་འཇལ་བ་བླུན་ལན་ཆགས་སྡིག་སྒྲིབ་མི་སྦྱང་བ། འཛིན་
P000010_v001_01335,ངེས་པའི་དགྲ་ཁར་འགྲོ་བ་བླུན་འཁོར་བར་མི་འཇིགས་ཤིང་ཞེན་པ། མི་,ཐེག་པའི་ཁུར་འཁུར་བ་ལ་དགའ་བས་བླུན་སྡིག་པའི་རྣམ་སྨིན་ལ་,མི་འཛེམ་པ། སྐྱིད་མེད་པའི་གནས་སུ་འགྲོ་བ་ལ་བྲོད་པ་བླུན་སྡིག་,པའི་ཕྱོགས་ལ་དགའ་བ། འཆི་ངེས་པའི་གཡང་ས་ལ་མཆོང་བ་བླུན་ངན་,སོང་གསུམ་དུ་འཆོང་བ། ས་བོན་བྲ་བོ་ལ་བྱས་ནས་འབྲས་བུ་ནས་,རེ་བ་བླུན་སྡིག་པ་བྱས་པས་འབྲས་བུ་བདེ་བ་འབྱུང་དུ་རེ་,བ། བྲག་ཕུག་ཁ་བྱང་བལྟས་སུ་ཉི་མ་འཆར་དུ་རེ་བས་བླུན་རང་
P000010_v001_01336,ལ་མོས་གུས་མེད་པར་བླ་མའི་བྱིན་རླབས་འབྱུང་བར་རེ་བ། བསླུ་ངེས་,པ་ལ་རེ་བ་དང་ལྟོས་པ་འཇོག་པས་བླུན་ཚེ་འདིའི་ཕུན་ཚོགས་,ལ་ཞེན་པ། གནོང་བུ་རྒྱལ་བུ་ཅན་ལ་འགྲན་པས་བླུན་བྲན་བུ་རྒྱལ་,བུར་འགྲན་པ་བཞིན་རང་ཐ་མལ་དུ་སྡོད་པར་ཡོན་ཏན་འབྱུང་དུ་,རེ་བ། ཡོ་བྱད་མེད་པར་ཕྱུག་པོར་རེ་བས་བླུན་རང་ལ་ཡོན་ཏན་,མེད་པར་གཞན་གྱི་སློབ་དཔོན་དུ་རེ་བ། མི་ཆགས་པར་རྟ་ལ་ཞོན་,པ་བླུན་མི་ཐུབ་པའི་དམ་བཅའ་བྱེད་པ། ལས་མ་བྱས་པར་ཟིན་ལ་
P000010_v001_01337,སྐད་ཟེར་བ་བླུན་གནས་ལུགས་མ་རྟོགས་པར་ཐབས་ཁྱད་དུ་གསོད་པ། ནད་,མ་སོས་པར་སྨན་པ་ལ་མི་མགུ་བར་དུག་སྡུད་པ་ལ་ཡིད་,དུ་འོངས་པ་བླུན་དུག་ལྔའི་ནད་གསོ་བའི་བླ་མ་ལ་མི་མོས་,པ་སྡིག་གྲོགས་ལ་མོས་པ། ཚོང་པ་ཟོང་མེད་པར་ཟ་ལ་དགའ་བས་,བླུན་རང་ལ་གོ་རྟོགས་མེད་པར་གཞན་ལ་བཤད་པ། ཕས་ཞལ་ཏ་བྱས་,པ་མི་ཉན་པར་རྦད་པ་བཞིན་དུ་འགྲོ་བ་བླུན་བླ་མའི་གདམས་,ངག་མི་ཉན་པར་ཕྱིན་ཅི་ལོག་ཏུ་འགྲོ་བ། བུད་མེད་བློ་ཉེས་མ་
P000010_v001_01338,བུའི་བཅས་པས་བུ་མོའི་བཅས་ལ་དགའ་བ་བླུན་ཕྱི་མའི་ཆོས་ལས་,ཚེ་འདིའི་འདོད་ཡོན་ལ་དགའ་བ། གཅེར་བུར་ཁྱིམ་ནས་ཐོན་ནས་གོས་རྙེད་,ནས་ཁྱིམ་དུ་ལོག་ནས་འོང་བ་བླུན་ཆོས་ཤེས་ནས་ཆོས་མི་བྱེད་,པར་ནོར་བསྒྲུབ་པ། ཆུ་མ་ཐོན་པར་ལྷྭམ་འབུད་པ་བླུན་རྟོགས་པའི་གདེང་,དང་མི་ལྡན་པར་ཆོས་སྤྱོད་རྒྱུན་གཅོད་པ། མི་ངོམས་པར་ལན་ཚྭའི་ཆུ་,ལ་འཐུང་བ་བླུན་འདོད་པ་ལ་ཆོག་ཤེས་མེད་པ། ཕྱི་ཞིག་པ་ནང་,གིས་མ་ཚོར་བ་བླུན་ལུས་རྒས་ཀྱང་སེམས་ཆགས་སྡང་ཆེ་བ། གཞན་ལ་
P000010_v001_01339,གྲོས་འདེབས་པ་མཁས་ཀྱང་རང་གི་འདུན་མ་ལོག་པར་གཏང་བས་བླུན་,རང་གི་ཁ་བཤད་དང་ལག་ལེན་འཛོལ་བ། སྐས་མེད་པར་མི་ཐར་བའི་,རྫོང་ལ་འཛེག་པ་བླུན་ཚོགས་མ་རྫོགས་པར་ཐར་པར་འགྲོ་བར་རློམ་,པ། བྱིས་པ་རྣམས་འོངས་ངེས་པའི་ལས་བྱེད་དུ་མི་འདོད་པས་བླུན་ལས་,དང་པོ་པས་དགེ་སྦྱོར་ཕྱི་བཤོལ་དུ་འཇོག་པ། མི་ཐར་བའི་ཆུ་ལ་,སྒྲོལ་བ་ལ་ཡིད་མི་འཚེར་བས་བླུན་སྐྱེ་རྒ་ན་འཆིས་མི་འཚེར་,བ༑ སངས་རྒྱས་ཀྱི་དགོངས་པ་རང་ལ་བཞག་ནས་གཞན་དུ་ཚོལ་བས་བླུན་
P000010_v001_01340,ནོ་བུ། མདོར་ན་དེ་ཐམས་ཅད་ཀྱང༌། ཚེ་འདིར་ཞེན་པ་དང༌། རྒྱུ་མེད་,ཀྱི་འབྲས་བུ་འདོད་པ་དང༌། བླ་མའི་གསུང་ལ་མི་ཉན་པ་དང༌,། ལྷ་ཆོས་པར་ཁས་བླངས་ནས་མི་ཆོས་སྐྱོང་བ། བཤད་པ་དང་ལག་ལེན་,འགལ་བའི་སྐྱོན་ཏེ་ལྔར་འདུས་སོ། །༈ ལེའུ་ཉི་ཤུ་པ། ཞལ་གདམས་དགུ་པའི་སྒོ་,ནས་རང་རྒྱུད་ཀྱི་གྱོང་བཅག་པ་ནི། ཞལ་ལུང་སྙིང་ལ་བཅང་བྱ་ཡིན་,པས་ཞལ་གདམས་ཏེ། ཞལ་གདམས་དགུ་ལ། འགྲན་སངས་རྒྱས་ལ་ཚུགས་ཐུབ་པའི་རྣམ་,ཐར་ལྟོས་ལ་རང་ཉིད་དེའི་རྗེས་སུ་སློབ། ལྐོག་རྨུགས་ཡི་དམ་ལ་གྱིས་
P000010_v001_01341,དུས་རྒྱུན་མ་བརྗེད་པར་བསྙེན་སྒྲུབ་ལ་བརྩོན། གནག་པ་གདམས་ངག་ལ་གྱིས་,གསང་ཞིང་བསྒྲུབས་ན་བྱིན་རླབས་དང་ཉམས་རྟོགས་འཕྲལ་དུ་འབྱུང༌། གཞུང་ངན་,སྡིག་པ་ལ་གྱིས་མི་དགེ་བ་དང་དེ་སྤྱོད་པའི་གྲོགས་ལ་ཕྱི་,མིག་མི་བལྟ། གཏོང་ཕོད་བླ་མའི་ཕྱོགས་སུ་གྱིས་དུས་གསུམ་གྱི་སངས་རྒྱས་,མཆོད་པ་བས་དོན་ཆེ། རྒྱབ་ལོག་འཁོར་བ་ལ་གྱིས་རང་སེམས་རྩད་ཆོད་,ལ་ཕྱིས་འཁོར་བར་མི་སྐྱེ་བའི་ཐབས་ལ་བརྩོན། རྔན་རང་ལ་བགྲང་རང་,མཚང་ངན་པ་ཡུལ་ནས་ཐོན། རྒྱལ་ཁ་གཞན་ལ་བྱིན་དེས་ཕུག་རང་བཟང་
P000010_v001_01342,པོར་འགྲོ། མདོ་རྒྱུད་བལ་བཞིན་གཡེངས་ཤིག་བུ་ཐོས་པ་ཕྱོགས་མེད་དུ་བཙལ་,ཞིང་རང་རྒྱུད་ལ་སྦྱར་ཏེ་ཆོས་དང་རང་སེམས་ཞུ་དག་བྱ་བ་,གལ་ཆེའོ། །༈ ལེའུ་ཉེར་གཅིག་པ། སྙིང་གཏམ་དགུའི་སྒོ་ནས་རང་དམན་པའི་ཆ་གཟུང་,བ་ནི། སྙིང་གཏམ་དགུ་ལ། རིའི་བུ་གྱིས་སྒོམ་ཆེན་རི་དང་མ་བྲལ་ན་,ཡོན་ཏན་ཞག་སྐྱེད་ཟླ་སྐྱེད་ཀྱིས་འཕེལ། མུ་གེའི་ཟས་ཟོ་གྱོང་ལྟོ་གོས་,གཏམ་གསུམ་ལ་བསྐུར་དགོས། དགྲ་དགའ་བའི་ལས་གྱིས་མི་ཆོས་རླུང་ལ་མ་,བསྐུར་ན་ཆགས་སྡང་མཁར་པོ་མི་ཞིག སྐྱུགས་ལྡོག་པའི་གོས་གོན་ཆགས་ཞེན་
P000010_v001_01343,མེད་ཅིང་སྒྲུབ་སླ། མང་པོའི་གསེབ་ནས་གཅིག་པུར་བྲོས་འཕྲལ་དགེ་སྦྱོར་འཕེལ་,བར་ཆད་མི་འབྱུང་འཚོ་བ་ཞར་ལ་ཡོང༌། གཉེན་ལ་ལུང་མེད་གྱིས་,གདུང་སེམས་བློས་མ་ཐོང་ན་འཁྲི་བ་མི་ཆོད། སྣ་ཐག་མི་ལ་མ་,ཤོར། ཅོལ་ཆུང་ཐག་པས་ཟུངས་མི་བློ་དང་ཆུ་སྣ་གར་ཁྲིད་དུ་འགྲོ་,བས་རང་སེམས་དྲན་པའི་ཐག་པས་ཟུངས། ཉམས་དགའི་གནས་བོར་འཁོར་བའི་བདེ་,བ་ལ་མ་ཆགས། འདི་མ་བོར་ན་སྡིག་སྡུག་གཏམ་ངན་རྒྱུན་མི་འཆད། བློ་,ཕུག་ནམ་མཁའ་ལ་གཏོད་ཅིག་བུ་བདག་མེད་གཉིས་ཀྱི་དོན་ལ་གོམས་
P000010_v001_01344,འདྲིས་བྱ་བ་གལ་ཆེའོ། །༈ ལེའུ་ཉེར་གཉིས་པ། བདེ་བ་ལྔའི་སྒོ་ནས་རྐྱེན་བཟང་,ངན་སྙོམས་པར་ཁྱེར་བའི་གདམས་ངག་ནི། བདེ་བ་ལྔ་ལ། འཁོར་བ་དུཿ ཁ་,དུག་སྡོང་ལ། །དུག་སྡོང་སུས་ཤེས་སྐྱེས་བུ་བདེ། །སྡུག་བསྔལ་གྱི་རང་བཞིན་ཡིན་,པར་ཤེས་ནས་སྤོངས། ཉོན་མོངས་སྐྱེ་བའི་རྒྱུ་རྣམས་ལ། །དགེ་བཤེས་ཡིན་པར་སུས་,མཐོང་བདེ། །དགྲ་མཐོང་ན་བཟོད་པ་སྐྱེ་བའི་སློབ་དཔོན་ཡིན་པ་ལྟ་བུས་,མཚོན་ནོ། །ཤེས་རབ་གསུམ་སྦྱོང་སློབ་དཔོན་ལ། །ལེགས་པར་མཐོང་བའི་སྐྱེས་བུ་བདེ། །བླ་,མ་སངས་རྒྱས་དང་གདམས་ངག་བདུད་རྩིར་ཤེས་པ་དེས་གཏན་དུ་ཐར་
P000010_v001_01345,པའི་ལམ་སྣ་ཟིན་པ་ཡིན། ཕྱི་ནང་དངོས་རྐྱེན་ཐམས་ཅད་ལ། །སྐྱེ་བ་མེད་,པར་སུས་མཐོང་བདེ། །དེས་སངས་རྒྱས་ཀྱི་དགོངས་པ་ཡོངས་པ་ཡིན། བྱ་བ་ཐམས་,ཅད་ཕྱིར་བཤོལ་ནས། །མ་ནོར་ལམ་ལ་ཞུགས་ན་བདེའོ་བུ། །མདོར་ན་ཚེ་འདིའི་,བྱ་བ་ཐམས་ཅད་བཏང་ནས་ཡང་དག་པའི་གདམས་ངག་ཉམས་སུ་ལོངས་,ན་བདེ་སྐྱིད་ཀྱི་ཉི་མ་སེམས་ལ་འཆར་ངེས་སོ། །༈ ལེའུ་ཉེར་གསུམ་པ། མདོ་,སྔགས་གཉིས་ཀྱི་སོ་མཚམས་སུ་དམ་ཚིག་ཉམས་པའི་རྒྱུ་ཉི་ཤུ་ལ་,འཛེམ་པ་ནི། དམ་ཚིག་ཉམས་པའི་རྒྱུ་ཉི་ཤུ་ལ། གནས་སྐབས་དགོས་དབང་ལྟ་
P000010_v001_01346,བུ་མ་ཡིན་པར་སྙིང་ཐག་པ་ནས་སློབ་དཔོན་གསང་ནས་རང་གི་,ཆེ་བའི་ཡོན་ཏན་བརྗོད་ན་དམ་ཚིག་ཉམས་པའི་རྒྱུ། དགག་བྱ་དང་དགོས་,པ་མེད་བཞིན་མཁས་པ་དང་མི་མཁས་པ་མཉམ་པོར་བལྟ་ན་དམ་,ཚིག་ཉམས་པའི་རྒྱུ། རང་མཐོང་སྡང་སེམས་ཀྱིས་ཡོན་བདག་དང་སློབ་མ་གཉིས་,ཀ་འགྲན་ན་དམ་ཚིག་ཉམས་པའི་རྒྱུ། རང་དབང་ཡོད་བཞིན་བླ་མ་ལ་,ནོར་ལོངས་སྤྱོད་སོགས་དབུལ་བར་བསམ་ཞིང་བཤོལ་ན་དམ་ཚིག་ཉམས་པའི་,རྒྱུ། བརྒྱུད་པ་ལ་སེལ་ཡོད་མེད་སོགས་མི་རྟོག་པར་ཆོས་ཐོས་ཚད་དུ་
P000010_v001_01347,ཞུ་ན་དམ་ཚིག་ཉམས་པའི་རྒྱུ། ཡང་ན་འདི་ལ་རྣམ་བཤད་དུ་ཆོས་,ཐུབ་ཆོད་དུ་ཞུ་ན་ཞེས་གསུངས་ཏེ་ཆོས་གང་ཞུ་ནའང་ཐོག་མར་,བླ་མའི་ཐུགས་དང་བསྟུན་དགོས། དུས་སུ་མ་བབས་བཞིན་དུ་དབང་ཡོད་དང་,བྱས་ཡུས་ཀྱིས་གདམས་པ་ནན་གྱིས་ལེན་ན་དམ་ཚིག་ཉམས་པའི་རྒྱུ། བརྫུན་,དང་གཡོ་སྒྱུས་བླ་མ་དང་མཆེད་གྲོགས་བསླུ་ན་དམ་ཚིག་ཉམས་པའི་,རྒྱུ། རང་གིས་མ་བྱས་པའི་ངན་སྐྱོན་སློབ་དཔོན་ལ་འགེལ་ན་དམ་ཚིག་,ཉམས་པའི་རྒྱུ། འགྲན་སེམས་ཀྱིས་སློབ་དཔོན་ལ་ཞེ་འགྲན་ན་དམ་ཚིག་ཉམས་
P000010_v001_01348,པའི་རྒྱུ། གསང་བ་གཉེར་གཏད་པ་གཞན་ལ་འཁྱལ་པའམ་རང་སྐྱོན་བླ་མ་,ལ་གསང་བ་སྟེ་སློབ་དཔོན་ལ་གསང་འཁུན་དམ་ཚིག་ཉམས་པའི་རྒྱུ། ནུས་,པ་ཡོད་བཞིན་དྲིན་དུ་མི་གཟོ་བར་བཀའ་དྲིན་ཁྱད་དུ་གསོད་ན་,དམ་ཚིག་ཉམས་པའི་རྒྱུ། རང་འདོད་ཧ་ཅང་ཆེ་དྲགས་པ་དང་རང་མཐོང་,ང་རྒྱལ་གྱིས་རང་གིས་དོན་མཐོང་དྲགས་ན་དམ་ཚིག་ཉམས་པའི་རྒྱུ། བླ་,མ་དང་མཆེད་ལ་མ་ཞུས་པར་ལྐོག་ཏུ་འབྲི་བ་དང་ལྷག་པར་,དཔེ་དངོས་བརྐུས་ཏེ་རྩད་བཅད་པ་སྟེ་གདམས་པ་དཔེ་རྐུན་བྱེད་ན་
P000010_v001_01349,དམ་ཚིག་ཉམས་པའི་རྒྱུ། བླ་མ་དང་བླ་མའི་འཁོར་གྱི་སྐྱོན་མཚང་སྟེ་,སློབ་དཔོན་གྱི་བརྔན་ལྐོག་ཏུ་བགྲང་ན་དམ་ཚིག་ཉམས་པའི་རྒྱུ། དད་ཅན་,སུན་ཕྱུང་བ་སྟེ་གཞན་གྱི་མོས་པ་བཟློག་ན་དམ་ཚིག་ཉམས་པའི་,རྒྱུ། དུས་མིན་དུ་གསང་སྤྱོད་བྱེད་པ་སྟེ་ནང་སྤྱོད་ཕྱིར་འདོན་ན་དམ་,ཚིག་ཉམས་པའི་རྒྱུ། སྤྱི་དང་འདྲེས་པའི་རྡོ་རྗེའི་སྤུན་ལ་ཕྲག་དོག་བྱེད་,ན་དམ་ཚིག་ཉམས་པའི་རྒྱུ། རང་གིས་མ་ཐོབ་པའམ་ཐོབ་ཀྱང་བཀས་མ་,གནང་བར་རང་གར་སྤྱོད་པ་སྟེ་བླ་མ་དང་གདམས་ངག་མེད་པར་
P000010_v001_01350,ར་ཆོད་བྱེད་ན་དམ་ཚིག་ཉམས་པའི་རྒྱུ། རང་གི་མི་ཤེས་ཤིང་རྣ་,བརྒྱུད་མེད་པར་རང་བཟོས་རྩལ་བཤད་བྱེད་པ་སྟེ་གཟུ་ལུམ་དུ་བཤད་,ན་དམ་ཚིག་ཉམས་པའི་རྒྱུ། སྡང་ཞེན་གྱིས་མུ་སྟེགས་ཅན་ལའང་མི་སྨད་,པར་གསུངས་ན་གཞན་ལ་ལྟ་ཅི་སྨོས་དེས་ན་ཆོས་དང་ཆོས་པ་,ལ་བསྐུར་བ་འདེབས་ན་དམ་ཚིག་ཉམས་པའི་རྒྱུ། ཐེག་དམན་སོགས་ལ་གསང་,བ་སྒྲ་ཇི་བཞིན་པར་སྟོན་པ་སྟེ་སྣོད་མིན་ལ་གདམས་ངག་ངོ་,མ་ལོགས་སུ་བཏབ་ན་དམ་ཚིག་ཉམས་པའི་རྒྱུའོ་བུ། གཞན་ཡང་རྩ་བ་
P000010_v001_01351,དང་ཡན་ལག་གི་བསྲུང་བྱའི་རྣམ་གྲངས་དང༌། ཉམས་པའི་རྒྱུ་དང༌། ཉམས་,པའི་ཉེས་དམིགས། བསྲུངས་པའི་ཕན་ཡོན་རྣམས་ཤེས་པར་བྱས་ནས་དྲན་ཤེས་དང་,བག་ཡོད་ཀྱིས་རྟག་ཏུ་བརྩོན་པར་བྱའོ། །དེ་རྣམས་ཀྱི་སྒོ་ནས་སྟོད་དད་,ཅན་ཆོས་ལ་དྭངས་པ་བསྐྱེད་ཅིང༌༑ སྡེ་སྣོད་སྤྱི་དང་མཐུན་པར་ལྷག་,པ་ཚུལ་ཁྲིམས་ཀྱི་བསླབ་པ་ལ་བརྟེན་ནས་བསྒྲུབ་པའི་གཞི་བཅའ་བས་,རང་རྒྱུད་འདུལ་བར་བྱེད་པ་མས་བུ་འཁྲིད་ཅིང་བསྐྱང་བ་ལྟ་བུའི་,གདམས་ངག་ཐལ་ལོ། །ཞལ་གྱི་གདམས་པ་བརྒྱད་ཅུ་པ་ལས། གཞི་ཚུལ་ཁྲིམས་རྣམ་
P000010_v001_01352,པར་དག་པ་ལ་གདམས་པའི་སྐབས་ཏེ་གཉིས་པའོ།། །།༈ རྩ་བའི་ས་བཅད་གསུམ་,པ། ཐབས་རྣམ་པར་དག་པ་ལྷག་པ་སེམས་ཀྱི་བསླབ་པ་ལ་གདམས་པ་,ལ། ལེའུ་བཅུ་བདུན་དུ་བཞུགས་པ་ལས། ལེའུ་ཉེར་བཞི་པ་བྱིན་རླབས་བཞིའི་སྒོ་,ནས་བསྒོམ་པའི་གྲོགས་བསྟན་པ་ནི། བླ་མའི་བྱིན་རླབས། སློབ་མའི་མོས་གུས། གདམས་ངག་,གི་ཟབ་ཁྱད་གསུམ་འཛོམས་པས། ཉམས་མྱོང་བཙན་ཐབས་སུ་སྐྱེད་པར་བྱེད་པ། བྱིན་,རླབས་ཀྱི་ལག་ལེན་བཞི་ལ། རང་སེམས་ཆོས་ཉིད་དུ་ཤེས་པས་ཡུལ་ཐམས་,ཅད་ཆོས་ཉིད་དུ་གྲོལ་ཏེ་ཡུལ་རྐྱེན་གྱིས་མི་གནོད་པ་ལྷམ་མཐིལ་
P000010_v001_01353,གྱི་དཔེས་མཚོན་ནས་བདག་བྱིན་གྱིས་རློབས་པ་དང༌། ཆོས་ཐམས་ཅད་རང་,བྱུང་གི་ཡེ་ཤེས་སུ་ངོ་འཕྲོད་པས་གློ་བུར་གྱི་མཚན་མ་མེད་,པ་རི་གཟར་ཤཱ་འུད་ཀྱི་དཔེས་མཚོན་ནས་སྣང་བ་བྱིན་གྱིས་རློབས་,པ་དང༌། ཏིང་ངེ་འཛིན་རྩེ་གཅིག་པས་རྒྱུན་ཆད་མེད་པ་ཆུ་བོའི་,གཞུང་གི་དཔེས་མཚོན་ནས་སེམས་བྱིན་གྱིས་རློབས་པ་དང༌། ཅེ་སྤྱང་ནག་,པོའི་མིག་གིས་ཉིན་མཚན་མེད་པར་མཐོང་བ་ལྟར་གཟུང་འཛིན་གཉིས་མེད་,དུ་ངོ་སྤྲོད་པ་ཅེ་སྤྱང་གི་དཔེས་མཚོན་ནས་གཉིས་མེད་དུ་བྱིན་
P000010_v001_01354,གྱིས་རློབ་པའོ་བུ༑ དེ་ཡང་སྣང་བ་སེམས། སེམས་སྟོང་པ། སྟོང་པ་གཉིས་མེད། གཉིས་མེད་,རང་གྲོལ་དུ་ཤེས་པས་ཕྱི་ནང་གསང་བ་དེ་ཁོ་ན་ཉིད་ཀྱི་,སྒྲོ་འདོགས་ཆོད། འོན་ཀྱང་རང་བློ་ཆོས་ཉིད་དུ་མ་གྲོལ་ན་ཡིན་པ་,ཙམ་གྱིས་མི་ཕན་ཏེ་འཁྱགས་པ་ཆུ་ཡིན་ཀྱང་མ་ཞུ་ན་ཆུའི་,བྱ་བ་མི་བྱེད་པ་བཞིན༑ དེས་ན་མོས་པས་དྲག་པོས་བསྒོམ་པ་གལ་,ཆེའོ། །ད་ལྟ་ལམ་པའི་རྣལ་འབྱོར་པས་རང་སེམས་ཀྱི་ཆོས་ཉིད་མངོན་སུམ་,རྟོགས་ཀྱང༌། ཆོས་ཅན་ཐམས་ཅད་ཆོས་ཉིད་དུ་གྲོལ་བ་མིན་པས་བརྒྱ་
P000010_v001_01355,ཕྲག་བཅུ་གཉིས་སོགས་ཀྱི་ཡོན་ཏན་དངོས་སུ་མི་སྣང་ཡང༌། རིམ་གྱིས་,གོམས་པས་ཆོས་ཅན་ཐམས་ཅད་ཆོས་ཉིད་དུ་གྲོལ་བའམ་ཐིམ་པའི་ཚེ་,མཐར་ཕྱིན་སངས་རྒྱས་ཀྱི་ས་ཡི་བར་གྱི་ཡོན་ཏན་རྣམས་མངོན་གྱུར་,དུ་སྣང་བ་ཡིན། དེས་ན་ད་ལྟ་སོ་སྐྱེའི་སྐབས་ཀྱི་རྟོགས་པ་ལ། འཕེལ་,འགྲིབ་གཉིས་ཀ་ཡོད། ས་ཐོབ་ཡན་གྱི་རྟོགས་པ་ལ་འགྲིབ་པ་མེད་འཕེལ་,བ་ཡོད། སངས་རྒྱས་ཀྱི་ས་ན་གཉིས་ཀ་མེད་གསུངས།༈ ལེའུ་ཉེར་ལྔ་པ། ལམ་ཁྱེར་,དཔེ་དོན་གྱིས་བསྒོམ་པའི་གྲོགས་བསྟན་པ་ནི། ལམ་ཁྱེར་གྱི་གདམས་ངག་བཞི་
P000010_v001_01356,ལ། བསམ་གཏན་ཆོས་དྲུག་ལས། ཟང་ཟིང་ཕྱིར་ནི་དུཿ ཁ་སྟེ། །ཟང་ཟིང་མེད་ན་,བདེ་བའི་མཆོག །ཟང་ཟིང་ཡོངས་སུ་སྤངས་པ་ལས། །ཆུ་སྐྱར་བདེ་བ་འཕེལ་བར་,གྱུར། །ཞེས་གསུངས་པ་ལྟར་སྐྱར་མོ་ཉ་ཁྱེར་གྱི་དཔེས་མཚོན་ནས་ཞེན་མེད་,ལམ་དུ་ཁྱེར་བ་དང༌། ཉོན་མོངས་ཡེ་ཤེས་སུ་ཤར་བས་དུག་ལ་,སྔགས་བཏབ་ཀྱི་དཔེས་མཚོན་ནས་དུག་ལྔ་ལམ་དུ་ཁྱེར་བ་དང༌། ཚོགས་,བརྒྱད་སྐྱེ་མེད་དུ་ཤེས་པས་སྲིད་རྩ་བདག་འཛིན་ཆོད་པ་ལྗོན་ཤིང་,རྩ་བཅད་ཀྱི་དཔེས་མཚོན་ནས་ཚོགས་བརྒྱད་སྐྱེ་མེད་དུ་ལམ་དུ་ཁྱེར་
P000010_v001_01357,བ་དང༌། ཆོས་ཉིད་སྐྱེ་མེད་ལ་མཚན་མའི་ཆོས་ཀྱིས་གོས་སུ་མེད་,པས། འདམ་སྐྱེས་པདྨའི་དཔེས་མཚོན་ནས་དག་པ་ཆེན་པོར་ལམ་དུ་ཁྱེར་རོ་,བུ།༈ ལེའུ་ཉེར་དྲུག་པ། ཤེས་བྱ་དཔེ་དོན་གྱི་སྒོ་ནས་བསྒོམ་པ་གྲོགས་དང་,བཅས་པ་ནི། ཤེས་བྱ་བཞིའི་གདམས་ངག་ལ། སྣང་སྲིད་འཁོར་འདས་ཀྱི་ཆོས་ཀུན་,བདེན་པས་སྟོང་པ་སྒྱུ་མ་མཁན་གྱི་དཔེས་མཚོན་ནས་ཞེན་མེད་དུ་,ཤེས་པར་བྱ། ཆོས་ཐམས་ཅད་རང་བཞིན་གཉིས་སུ་མེད་པས་ཙནྡ་དང་གླ་,བའི་དཔེས་མཚོན་ནས་གཉིས་མེད་དུ་ཤེས་པར་བྱ། འདུས་བྱས་མཚན་མའི་ཆོས་
P000010_v001_01358,ལ་ཡིད་བརྟན་མེད་པས་གྲོགས་པོ་མཛའ་བོས་བསླུས་པའི་དཔེས་མཚོན་ནས་,གཉེན་འདུན་གྱིས་བསླུ་བ་ཤེས་པར་བྱ། ཡེ་ནས་ཆོས་ཉིད་རང་ལ་རང་,ཆས་སུ་ཡོད་པས་ཏིལ་དང་སྒྲོན་མེའི་དཔེས་མཚོན་ནས་འདུ་འབྲལ་མེད་,པར་བྱའོ་བུ། དེ་ལྟར་ཤེས་ན་བདེན་ཞེན་གཉིས་འཛིན་གྱི་འཆིང་བ་རང་,སར་གྲོལ་བའི་ཤེས་རབ་དྲི་མེད་རྒྱུད་ལ་སྐྱེའོ། །༈ ལེའུ་ཉེར་བདུན་པ། བསྒོམ་པ་,གྲོགས་དང་བཅས་པ་སྟོན་པ་ནི། གནད་ཀྱི་གདམས་ངག་བཞི་ལ། ཆོས་ཉིད་སྟོང་,པའི་རྩལ་སྣ་ཚོགས་སུ་ཤར་ཡང་ཤར་དུས་ནས་རང་བཞིན་མེད་པས་
P000010_v001_01359,སྣང་སྟོང་ཟུང་དུ་འཇུག་པ་དངུལ་དཀར་མེ་ལོང་ཕྱིས་པའི་དཔེས་མཚོན་,ནས་སྣང་བ་མ་འགགས་པ་ཆིག་ཆོད་དུ་སྟོན་པའི་གདམས་ངག་གི་,གནད། གཉིས་མེད་ལ་གཉིས་སུ་འཛིན་པས་མ་བཅིངས་པར་མཚན་མ་རང་སར་,གྲོལ་བ་བཙོན་བཀྲོལ་བའི་དཔེས་མཚོན་ནས་མཚན་མས་མ་བསྡམས་པ་གདམས་,ངག་གི་གནད་རང་སེམས་སྐྱེ་མེད་ཀྱི་དོན་ལ་བསྒོམ་རྒྱུ་རྡུལ་ཙམ་,མེད་ཀྱང་ཡེངས་སུ་སྐད་ཅིག་མེད་པར་བློ་བྲལ་འཛིན་མེད་དུ་མདའ་,བསྲང་བ་དང་འབེན་ལ་འཕེན་པའི་དཔེས་མཚོན་ནས་དོན་སྐྱེ་མེད་ལ་
P000010_v001_01360,མ་ཡེངས་པ་གདམས་ངག་གི་གནད༑ ནམ་མཁའ་སུམ་ཕྲུགས་ཀྱི་དགོངས་པས་དབྱིངས་,རིག་འདུ་འབྲལ་མེད་པའི་དོན་ལས་མི་གཡོ་བ་མིག་འབྱེད་སྨན་པའི་,དཔེས་མཚོན་ནས་དམིགས་པ་རྩེ་གཅིག་ཏུ་བཞག་པའི་གདམས་ངག་གི་གནད་,དགོས་སོ་བུ། དེས་འཁྲུལ་སྣང་གཞི་མེད་དུ་སངས་ནས་མཚན་མ་རང་སར་,གྲོལ་བར་འགྱུར་རོ། །༈ ལེའུ་ཉེར་བརྒྱད་པ། ཕྱི་ནང་གི་སྤྲོས་པ་གཅོད་པའི་ཞལ་,གདམས་ནི། བཅད་པ་བཞི་ལ། མཚན་རྟོག་གང་ཤར་ཆོས་ཉིད་ལས་གཞན་དུ་འདའ་,ས་མེད་པ་རུས་སྦལ་དངུལ་གཞོང་དུ་བཞག་པའི་དཔེས་མཚོན་ནས་མཚན་
P000010_v001_01361,མའི་འབྱུང་འཇུག་རྒྱུན་བཅད། ཅིར་སྣང་ཆོས་ཉིད་ལས་མ་གཡོས་པ་གསེར་ལས་,བཟོ་བྱས་པའི་དཔེས་མཚོན་ནས་རང་བཞིན་ཆོས་ཉིད་ལས་མི་འདའ་བར་,ཐག་བཅད། བདེ་སྡུག་སྣ་ཚོགས་རིག་པའི་ངང་དུ་གཅིག་པ་བུ་རམ་དང་,མངར་བའི་དཔེས་མཚོན་ནས་གཉིས་སུ་མེད་པར་ཐག་བཅད། འཁོར་འདས་ཐམས་ཅད་,རང་བྱུང་ཡེ་ཤེས་ཀྱི་རྩལ་ལས་ཤར་བ་ཆུ་ཟླ་དང་ནམ་མཁའི་,ཟླ་བའི་དཔེས་མཚོན་ནས་རིག་པ་རང་བྱུང་དུ་ཐག་བཅད་དོ་བུ།༈ ལེའུ་,ཉེར་དགུ་པ། འཁོར་འདས་ཀྱིས་བྱུས་གདབ་པའི་སྒོ་ནས་བསྒོམ་པའི་གྲོགས་བསྟན་
P000010_v001_01362,པ་ནི། ལྟ་བ་བཞི་ལ། ངོ་བོ་ཟུང་དུ་ཆུད་པས་རོལ་པ་རྒྱན་དུ་,བཀོད་པ་འཇའ་ཚོན་ནམ་མཁའི་རྒྱན་གྱི་དཔེས་མཚོན་ནས་དྲན་སྣང་ཆོས་,ཉིད་ཀྱི་རྒྱན་དུ་ལྟ་བ། རྣམ་རྟོག་ཆོས་ཉིད་དུ་ཤེས་པས་ཆགས་སྡང་,གི་སྲོག་ཆོད་པ་རལ་གྲི་ངར་བླུད་ཀྱི་དཔེས་མཚོན་ནས་རྣམ་རྟོག་,ཆོས་ཉིད་དུ་ལྟ་བ། བག་ཆགས་ཀྱི་རྗེས་མི་གསོག་པ་མཁའ་ལ་བྱ་,འཕུར་གྱི་དཔེས་མཚོན་ནས་དྲན་སྣང་རྗེས་མེད་དུ་ལྟ་བ། ཆོས་ཅན་ཆོས་,ཉིད་དུ་གྲོལ་བ་རྨི་ལམ་གཉིད་སད་ཀྱི་དཔེས་མཚོན་ནས་སྣང་སྲིད་
P000010_v001_01363,མི་བདེན་པར་ལྟ་བའོ་བུ།༈ ལེའུ་སུམ་ཅུ་པ། བཞག་ཐབས་དངོས་བསྟན་པ་ནི། བསྒོམ་,པ་བཞི་ལ། ཏིང་ངེ་འཛིན་གྱི་རྒྱུ་ཚོགས་ཚང་ཞིང་བཞག་ཐབས་ཀྱི་གནད་,ལ་མཁས་པས་བརྩོན་པ་དྲག་པོས་ཟླ་བ་ཡར་ངོའི་དཔེས་མཚོན་ནས་,གོམས་པ་གོང་དུ་འཕེལ་བར་བྱས་ལ་བསྒོམ། སྨྲ་བསམ་བརྗོད་མེད་ཡེ་ཤེས་,དམ་པའི་སྤྱོད་ཡུལ་དུ་གྱུར་པ་རྒྱལ་བའི་ཡུམ་གྱི་དགོངས་དོན་ཁ་,ཆུས་བཀང་བའི་དཔེས་མཚོན་ནས་དྲན་སྣང་བརྗོད་མེད་བདེ་བ་ཆེན་པོར་,བསྒོམ། ཁུག་སྣ་བདེན་མེད་ཀྱི་དཔེས་གྲགས་སྣང་སྟེ་འཇིག་རྟེན་ཆོས་བརྒྱད་ཀྱི་
P000010_v001_01364,རྟོག་པ་ཡང་དག་མིན་པར་བསྒོམ། སེམས་ཉིད་སྟོང་པ་ནམ་མཁའ་ལྟ་བུའི་,དོན་ཆུ་དང་ཆུ་བུར་གྱི་དཔེས་མཚོན་ནས་གཉུག་མ་ཁོག་སྟོང་དུ་,བསྒོམ་མོ་བུ།༈ ལེའུ་སོ་གཅིག་པ། སྤྱོད་པ་ལ་ཉམས་རྟོགས་དང་ལྡན་པར་བསྟན་,པ་ནི། སྤྱོད་པ་བཞི་ལ། བག་མ་གསར་པ་བག་དང་ལྡན་པ་ལྟར་ངོ་,ཚ་དང་ཁྲེལ་ཡོད་ཤེས་པར་བྱ་ཞིང༌། སྨྱོན་པ་དྲན་ཚད་བྱེད་པ་,ལྟ་བུའི་ཆོས་དང་འགལ་བའི་ལས་མི་བྱེད་པའི་དོན་ཏེ་བག་མ་,དང་སྨྱོན་པའི་དཔེས་མཚོན་ནས་འཇིག་རྟེན་པ་དང་རྒྱབ་ལོག་ཏུ་སྤྱད། ཆོས་
P000010_v001_01365,ཅན་གྱི་སྣང་བ་སྣ་ཚོགས་རྒྱ་མཚོ་དང་ཉ་མོའི་དཔེས་མཚོན་ནས་,ཆོས་ཉིད་ལས་མི་འདའ་བར་སྤྱད། ཉོན་མོངས་དུག་ལྔ་སོགས་ནགས་ལ་མེ་,མཆེད་ཀྱི་དཔེས་མཚོན་ནས་ཅིར་སྣང་ཡེ་ཤེས་སུ་སྤྱོད། ཆོས་དང་ཆོས་ཅན་,ནམ་སྣང་སྟོང་དབྱེར་མེད་པ་ལན་ཚྭ་ཆུར་ཐིམ་པའི་དཔེས་མཚོན་ནས་,དུ་མ་རོ་གཅིག་ཏུ་སྤྱོད་དོ་བུ།༈ ལེའུ་སོ་གཉིས་པ། ཉམས་མྱོང་འཆར་ཚུལ་,བསྟན་པ་ནི། ཉམས་བཞི་ལ། སྣང་ལ་དེར་འཛིན་མེད་པ་བུ་ཆུང་མེ་ལོང་,གི་དཔེས་མཚོན་ནས་རྟོག་འཛིན་མེད་པའི་ཉམས། ཉམས་རྟོགས་གསར་དུ་སྐྱེས་པ་
P000010_v001_01366,དབུལ་མོས་གཏེར་རྙེད་པའི་དཔེས་སྔར་མ་སྐྱེས་པའི་ཡེ་ཤེས་སྐྱེ་བའི་,ཉམས། ཐག་ཆོད་ཀྱི་གདེང་རྙེད་པ་ཐི་བྱ་ཚང་འཇུག་དང་སེང་གེའི་དཔེས་,མཚོན་ནས་ཉམས་ང་དང་རྩིས་གདབ་མེད་པའི་ཉམས། ཐེག་པ་དམན་པའི་ལྟ་,སྤྱོད་ཀྱིས་མི་འཇིགས་པ་ཝས་སེང་གེ་མི་འཇིགས་པའི་དཔེས་མཚོན་ནས་,གྲུབ་མཐས་སྐྲག་སྔངས་མེད་པའི་ཉམས་སོ་བུ།༈ ལེའུ་སོ་གསུམ་པ། ཉམས་མྱོང་ལས་,རྟགས་འཆར་བ་ནི། རྟགས་བཞི་ལ། ཉམས་རྟོགས་ནང་དུ་རྒྱས་པ་བུམ་ནང་མར་,མེའི་དཔེས་མཚོན་ནས་རིག་པ་ཁང་གསལ་གྱི་རྟགས་འདི་ལ་ཤེས་བྱ་
P000010_v001_01367,གཤིས་ཐོག་གྲོལ་བའི་ཆོས་བཞི་སྟེ། རང་གིས་རང་གྲོལ་བ་ལྕགས་ཀྱིས་ལྕགས་,གཅོད་པ་ལྟ་བུ། གཅིག་ཐོག་ཏུ་གཅིག་གྲོལ་བ་སྣང་སེམས་དབྱེར་མེད་མེས་,མེ་འབར་བ་ལྟ་བུ། རང་ངོ་རང་གིས་ཤེས་པས་གཤིས་ཐོག་ཏུ་གྲོལ་,བ་ནམ་མཁའ་ནམ་མཁའ་ལ་འདྲེས་པ་ལྟ་བུ། སྣང་བ་རང་སྣང་དུ་,ངོ་ཤེས་པ་མ་དང་བུ་འཕྲད་པ་ལྟ་བུའོ། འབད་རྩོལ་དང་བྲལ་བ་,རྒྱལ་པོ་གདན་ལ་བཞུགས་པའི་དཔེས་མཚོན་ནས་འདོད་ཡོན་ལ་བློ་མི་,འཇུག་པའི་རྟགས། ལོངས་མེད་ཀྱི་བློ་སྣ་བསྟུང་བའམ་ཆོས་ཀུན་སྐྱེ་མེད་དུ་
P000010_v001_01368,ཐག་ཆོད་པ་ནད་པ་དུར་ཁྲོད་ཀྱི་དཔེས་མཚོན་ནས་སྐྱེ་མེད་ཡིད་,ལ་བྱེད་པའི་རྟགས། སྤང་གཉེན་གཉིས་ཕུག་རོན་དང་ཁྲ་ཡིས་མཚོན་ནས་ཉོན་,མོངས་པ་ཐོག་བརྫིས་བྱེད་པའི་རྟགས་སོ་བུ།༈ ལེའུ་སོ་བཞི་པ། ཉམས་རྟོགས་དང་,མི་ལྡན་ན་འཁོར་བར་རང་དབང་མེད་པར་སྐྱེ་བར་བསྟན་པ་ནི། རྒྱལ་,པོ་སྒྱུ་མས་བསླུས་པའི་དཔེ་སྟེ། རྒྱལ་པོ་མིག་ཡོར་གྱི་གདམས་པ་བཞི་,ལ། དངོས་མེད་ལ་དངོས་པོར་བཟུང་བ་སྨིག་རྒྱུ་ཆུར་མཐོང་གི་དཔེ་ཡིས་,མཚོན་ནས་འདོད་ཡོན་འཁྲུལ་པར་མ་ཤེས་པས་འཁྱམས། དེ་མ་ཡིན་ལ་དེར་
P000010_v001_01369,བཟུང་བ་ཐག་པ་སྦྲུལ་མཐོང་གི་དཔེ་ཡིས་མཚོན་ནས་རང་འཁྲུལ་པར་,མ་ཤེས་པས་འཁྱམས། མ་རྟོགས་པར་རྟོགས་སྤྱོད་བྱེད་པ། ནེ་ཙོས་རྨ་བྱའི་ལད་,མོ་བྱས་པས་ཤི་བའི་དཔེ་ནེ་ཙོ་དུག་ཟོས་ཀྱི་དཔེ་ཡིས་མཚོན་,ནས་དངོས་པོ་ལ་བདེན་པར་ཞེན་པས་འཁྱམས། མེད་པ་ལ་ཡོད་པར་བཟུང་,བས་རང་དབང་མེད་པར་ཆགས་སྡང་གིས་འཁོར་བ། བྱིས་པ་ཆང་སྟོང་གིས་,བྲིད་ནས་འདིར་ཟན་ཆང་ཡོད་ཅེས་མགོ་བསྐོར་བའི་དཔེས་མཚོན་ནས་སྣང་,བས་བསླུས་པས་འཁོར་བར་འཁྱམས་སོ་བུ།༈ ལེའུ་སོ་ལྔ་པ། རྒྱུད་ཚོད་མཐོན་པོའི་
P000010_v001_01370,དམ་བཅའ། བསླུ་བ་བཅུ་ལ། འདི་རྣམས་མི་འབྱུང་བའི་རྒྱུ་དུས་གསུམ་གྱི་སངས་,རྒྱས་དཔང་དུ་བཙུགས་པ་ཡིན་པས། དམ་བཅའ་ཉམས་པའི་ཉེས་དམིགས་དཔག་ཏུ་,མེད་ཅིང༌། མ་ཉམས་ན་ཡོན་ཏན་བསམ་གྱིས་མི་ཁྱབ་སྟེ་དུས་གསུམ་,སངས་རྒྱས་ཐམས་ཅད་ཀྱི་སྲས་ཀྱི་ཐུ་བོར་འགྱུར་བས་ན་ཐུན་ཚོད་,རེའི་ནང་དུ་བསྔོ་བགྲང་བྱ་ཞིང་ཉམས་ན་བཤགས་སྡོམ་དྲག་པོས་སོར་,ཆུད་པར་བྱའོ། །དེ་ལ་བདེ་སྡུག་ཐམས་ཅད་རང་གི་སྔོན་གྱི་ལས་སྣང་,དུ་ཤེས་པས་བདག་ལ་འཇིག་རྟེན་གྱི་ཁམས་དགྲར་ལངས་ཀྱང་ཆོས་ཉིད་
P000010_v001_01371,ལས་མ་འཁྲུལ་བར་བྱ། འཁྲུལ་ན་དུས་གསུམ་སངས་རྒྱས་བསླུས་སོ། །རྟག་ཏུ་དྲན་,ཤེས་ཀྱིས་ཟིན་པས་བདག་གིས་ཅི་བྱེད་ཀྱང་ཆོས་ཉིད་སྐྱེ་མེད་ཀྱི་,ངང་ལས་མ་འཁྲུལ་བར་བྱ། འཁྲུལ་ན་དུས་གསུམ་གྱི་སངས་རྒྱས་བསླུས་སོ། །རྐྱེན་,ཅི་བྱུང་ཡང༌། གཉེན་པོའི་མཁར་ཐུབ། དད་པས་ཁམས་སོས། གདམས་ངག་ལ་བྱན་ཚུད། ཚུལ་,ཁྲིམས་ལ་ངོ་ལྐོག་མེད། ལས་འབྲས་ལ་ཡིད་ཆེས་པའི་སྒོ་ནས་བདག་གིས་,ལུས་སྲོག་ལ་བབ་ཀྱང་ཆོས་རང་མ་ཤོར་བར་བྱ། ཤོར་ན་དུས་གསུམ་,གྱི་སངས་རྒྱས་བསླུས་སོ། །ཁེ་ཉན་གྱི་ཁྱད་པར་དང་བཀའ་དྲིན་དྲན་པས་
P000010_v001_01372,བདག་གིས་བླ་མ་དམ་པ་དང་དམ་ཚིག་རྡུལ་ཙམ་ཡང་མ་ཉམས་,པར་བྱ། ཉམས་ན་དུས་གསུམ་སངས་རྒྱས་བསླུས་སོ། །འཆི་བ་རྗེས་དྲན་དང་འཁོར་,བའི་ཉེས་དམིགས་བསམ་པ་སོགས་ཀྱིས་བདག་གིས་དུས་འདིར་ཚེ་འདིའི་སྙན་,གྲགས་སོགས་ཆོས་བརྒྱད་མི་བསྒྲུབ་པར་བྱང་ཆུབ་ཀྱི་སེམས་སྦྱོང་བའི་ལས་,ལ་བརྩོན་པར་བྱ། ཚེ་འདི་བསྒྲུབས་ཤིང་སེམས་སྦྱོང་ལ་བརྩོན་པར་མ་བྱས་,ན་དུས་གསུམ་སངས་རྒྱས་བསླུས་སོ། །མདོ་རྒྱུད་ཀུན་ནས་གསུངས་པ་བཞིན་བླ་,མ་རྗེ་བཙུན་རྣམས་རྡོ་རྗེ་སེམས་དཔའ་དངོས་སུ་བལྟ་ཞིང་མོས་གུས་
P000010_v001_01373,བྱ། དེ་ལྟར་མ་བྱས་ན་དུས་གསུམ་སངས་རྒྱས་བསླུས་སོ། །ཅིར་སྣང་སེམས། སེམས་ཉིད་,སྟོང་པ། གཉིས་མེད་ཡེ་ཤེས་སུ་ཤེས་པས་བདག་གིས་ཕྱི་ནང་གི་དངོས་,པོ་ཐམས་ཅད་སེམས་སུ་ཤེས་པར་བྱས་ལ་ཆགས་སྡང་མི་བྱ། དེ་བྱས་,ན་དུས་གསུམ་སངས་རྒྱས་བསླུས་སོ། །མར་ཤེས་དྲིན་དྲན་དྲིན་གཟོའི་བསམ་པས་,བདག་གིས་སྙིང་རྗེ་ཆེན་པོ་བསྐྱེད་ཅིང་སེམས་ཅན་གྱི་དོན་བསྒྲུབ་པར་,བྱ༑ གལ་ཏེ་སེམས་བསྐྱེད་ལས་འདས་ཏེ། རང་གཅིག་པུའི་དོན་བསྒྲུབས་ན་དུས་གསུམ་,སངས་རྒྱས་བསླུས་སོ། །ཕྱི་ནང་གི་དངོས་པོ་ཐམས་ཅད་ལ་བདེན་པར་ཞེན་
P000010_v001_01374,པའི་དབང་གིས་གཉིས་འཛིན་ཐམས་ཅད་བདུད་ཀྱི་ལས་ཡིན་པས་གཉིས་མེད་,དུ་ཤེས་པར་བྱ། མ་བྱས་ན་དུས་གསུམ་སངས་རྒྱས་བསླུས་སོ། །བདག་གིས་ལུས་,འདི་ལ་བརྟེན་ནས་སངས་རྒྱས་ཀྱི་འབྲས་བུ་ཚོལ་བ་ལ། སྤྱོད་ལམ་བཞིར་,དྲན་པས་ཟིན་པར་བྱས་ཏེ་ལུས་སྲུང་བ་སོགས་བག་དང་ལྡན་པར་,བྱ། མ་བྱས་ན་དུས་གསུམ་སངས་རྒྱས་བསླུས་སོ་བུ།༈ ལེའུ་སོ་དྲུག་པ། མ་ཡེངས་,པའི་གདམས་ངག་གི་སྒོ་ནས་བསྒོམ་པ་ནི། མ་ཡེངས་པ་བཞི་ལ། ཏིང་ངེ་,འཛིན་གྱི་བཞག་ཐབས་ཀྱི་གནད་ལ་མཁས་པས། དཔེ་བསམ་གཏན་ཆོས་དྲུག་ལས་
P000010_v001_01375,གསུངས་པ་བཞིན་ཤེས་པ་འཛིན་མེད་ཀྱི་ཀློང་ལས་མ་ཡེངས་པ་མདའ་,སྲོང་བ་ལྟ་བུ། སྐྱེ་མེད་ཀྱི་དོན་ལ་བློས་ཅིར་ཡང་མི་འཛིན་པ་,དྲན་མེད་ཀྱི་དབྱིངས་ལས་མ་ཡེངས་པ་གྱད་ཀྱི་རྩལ་སྦྱོང་བ་ལྟ་,བུ། ཡང་ན་ཅི་སྦྱོར་བ་སྟེ་ལྷ་བཟོ་མཁས་པས་ཚོན་རྩི་སྦྱོར་བ་,ལྟ་བུའོ། །ཆོས་ཅན་ཐམས་ཅད་ཆོས་ཉིད་ལས་མ་འདས་པས་རང་བཞིན་གཉིས་,མེད་དམ་མཉམ་ཉིད་ཀྱི་ཀློང་ལས་མ་ཡེངས་པ་ཉ་འཛིན་པ་ལྟ་,བུ། ལྟ་བ་མཐར་འཛིན་དང་བསྒོམ་པ་བློས་བྱས་ལས་གྲོལ་བས་བསམ་དུ་
P000010_v001_01376,མེད་པ་ལས་མ་ཡེངས་པ་ཚེར་མ་འདོན་པ་ལྟ་བུའོ་བུ།༈ ལེའུ་སུམ་,ཅུ་སོ་བདུན་པ། བཞག་ཐབས་གདམས་ངག་གི་སྒོ་ནས་བསྒོམ་པ་ནི། གདམས་ངག་,བཞག་ཐབས་བཞི་ལ། ཕྱི་ཚོགས་དྲུག་གི་ཡུལ་ལ་ནང་དེར་འཛིན་གྱི་མཁན་,པོ་སྟོར་བ་ཤེས་པ་འཛིན་མེད་ཧད་པོའི་གདམས་ངག་མི་མགོ་སྐམ་,པ་ལྟ་བུ། འདིའི་བཞག་ཐབས་ཀྱི་གདམས་ངག་དངོས་ནི། དམིགས་མེད་ཀྱི་ཀློང་དུ་,རྩོལ་མེད་དུ་བཞག འདུས་མ་བྱས་པའི་དབྱིངས་སུ་མ་བཅོས་པར་བཞགཐམས་ཅད་,རང་སེམས་སུ་ཤར་བ་ལ་ང་བདག་མེད་པར་བཞགམ་བཅོས་པའི་ཀློང་
P000010_v001_01377,དུ་མི་དམིགས་པར་བཞགགཟུང་འཛིན་མེད་པའི་ཀློང་དུ་རང་ལུགས་སུ་བཞགམ་,སྐྱེས་པའི་ཀློང་དུ་བརྗོད་བྲལ་དུ་བཞག་པ་སྟེ་དྲུག་གོ །ཤེས་པ་ཅེ་,རེ་ལོང་གི་གདམས་ངག་སྐྱེས་བུ་དུག་ཟོས་པ་ལྟ་བུ། དཔེ་ཐང་ཁྲོམ་,ཟོས་པའི་མིག་ལ་སྐྲ་ཤད་འཛག་པ། དོན་ཚོགས་དྲུག་གི་ཡུལ་སྣང་བདེན་,མེད་དུ་ཤེས་པས་བདེན་འཛིན་ལོག་པ༑ གདམས་ངག་དངོས་ལ་གདོད་ནས་མ་,སྐྱེས་པའི་ཆོས་དྲུག་སྟེ། གདོད་ནས་མ་ཆགས་པའི་ཆོས་ཉིད། མ་ཞེན་རང་གྲོལ་,གྱི་རྟོགས་པ། མ་བཟུང་རང་བྱུང་གི་ཤར་ལུགས། མ་བྱས་ལྷུན་གྲུབ་ཀྱི་ཉམས་
P000010_v001_01378,མྱོང༌། མ་སྐྱེས་བདག་མེད་ཀྱི་གནས་ལུགས། མ་བཙལ་རང་ཤར་གྱི་རོལ་པའོ། །ཕྱི་,སྣང་བ་ལ་ནང་ཞེན་འཛིན་གྱིས་མ་བསླད་པ་ཤེས་པ་རྩིས་མེད་,ཀྱི་གདམས་ངག་བུ་ཆུང་ལྟ་བུ། གདམས་ངག་དངོས་ནི། མ་བཅོས་སེམས་ཀྱི་ཆོས་,ཉིད། མི་རྟོག་སེམས་ཀྱི་ལྟ་བ། མི་དམིགས་སེམས་ཀྱི་ཡེ་ཤེས། མ་ཡེངས་སེམས་ཀྱི་,བསྒོམ་པ། མི་གཡོ་སེམས་ཀྱི་ངོ་བོ། མི་འདའ་སེམས་ཀྱི་དམ་ཚིགམི་གཏོང་སེམས་,ཀྱི་སྤྱོད་པའོ། །ཤེས་པ་ཅོག་བཞག་ཧོར་རྡོལ་གྱི་གདམས་ངག་སྐྱེས་བུའི་སྙིང་,བཏོན་པ་ལྟ་བུའོ་བུ། དཔེ་སྐྱེས་བུ་སྙིང་བཏོན་པ་སོས་རེ་མེད་ཅིང་
P000010_v001_01379,བསམ་རྟོག་རྒྱུན་ཆད་པ། དོན་གདམས་ངག་ཅོག་བཞག་ཧོར་རྡོལ་ཏེ་མ་བཅོས་,རང་ལུགས་སུ་ཅོག་གེར་བཞག་པས། འཇོག་མཁན་དང་བདག་པོ་མེད་པ་ཧོར་,རྡོལ་བ་ཡུལ་ཤེས་སྣ་ཚོགས་སུ་ཤར་བ་ལ་གཉེར་མེད་པར་འཛིན་,མེད་ལྷུག་པར་འཇོག་པ་སྟེ། བདེན་གཉིས་དབྱེར་མེད་ཀྱི་གནས་ལུགས་ལ། རྒྱུ་རྐྱེན་,རྩོལ་སྒྲུབ་དང་བྲལ་བར་རིག་པ་སྟོང་གསལ་གྱི་ངང་ལ་མ་བཅོས་,གཉུག་མར་འཇོག་པའོ། །༈ ལེའུ་སོ་བརྒྱད་པ། རང་བབས་སུ་བཞག་པའི་གདམས་ངག་ནི། འདུག་,པ་བཞི་ལ༑ སངས་རྒྱས་ཀྱི་དགོངས་པ་ཡེ་ནས་རང་ལ་ཡོད་པས་ནམ་
P000010_v001_01380,ཡང་སྟོང་རྒྱུ་མེད་པར་མ་ཚོལ་གསལ་ལ་རྟོག་པ་མེད་པར་འདུག སེམས་,ཡེ་ནས་མ་བཟུང་མ་བཅིངས་པས་ཤོར་རྒྱུ་མེད་པར་མ་འགུགས་བདེ་,ལ་མི་རྟོག་པར་འདུག ཡེངས་ཡུལ་ཆོས་ཉིད་ལས་མ་འདས་པས༑ ཡེངས་པ་མེད་,པར་མ་ཡེངས་ལྟེང་ངེ་མེ་རེ་ཞོག ཇི་ལྟར་འཇོག་ན་མ་བཅོས་པའི་,ཆོས་དྲུག་སྟེ། སེམས་ཉིད་བཙལ་ན་སྟོར། བཀག་ན་ཉམས། བཅོས་ན་བསླད། བསྒོམས་ན་འཆིང༌། བལྟས་,ན་ཡལ། རྩོལ་ན་བསྒྲིབ་པས། མ་བཙལ། མི་དགགམ་བཅོས། མི་བསྒོམ།མ་ལྟ། མི་རྩོལ་བར་རང་ལུགས་,སུ་འཇོག་པའོ། །ཡིད་ལ་བྱ་རྒྱུའི་ཆོས་མེད་ཅིང་བྱས་པའི་ཆོས་ཀྱིས་བྱར་
P000010_v001_01381,མེད་མི་འགྲུབ་པས་བྱ་རྒྱུ་མེད་པར་མ་བྲེལ་ཐང་ངེ་སྦྲེང་ངེ་,སྟེ་ཉམས་ལེན་ཐང་ལྷོད་མེད་པར་གཞུ་བདུང་བརྡུངབའི་རྒྱུན་བཞིན་དུ་འདུག་,ཅིག་བུ།༈ ལེའུ་སོ་དགུ་པ། ཤུགས་འབྱུང་འགགས་པ་མེད་པ་སེམས་ཀྱི་གནད་ནི། སེམས་,ཀྱི་གནད་བཟུང་བ་དྲུག་ལ། བཞི་ཆ་གསུམ་བྲལ་གྱི་རིག་པ་གཟུང་འཛིན་,གྱི་རྟོག་པས་མ་བསླད་པའི་མ་བཅོས་ཟད་ཀ་འདི་གཉུག་མའི་ཆོས་,སྐུ་ཡིན་པས། དམིགས་པ་རང་ཡན་གྱི་གདམས་ངག་གིས་སེམས་ཟིན་པར་བྱེད་,པ་ལས་ཟིན་པའི་སྐྱེས་བུའི་དཔེས་མཚོན་ནས་ཡིད་དལ་བཙལ་བ་སེམས་
P000010_v001_01382,ཀྱི་གནད། དངོས་འཛིན་གྱི་བདེན་ཞེན་ལས་གྲོལ་བས་བཟང་ངན་གྱི་རྟོག་པའི་,འཕྲིག་མེད་པ་སྐྱེས་བུ་ནད་ཀྱིས་ཟིན་པའི་དཔེས་མཚོན་ནས་འཕྲིག་པ་,མེད་པ་སེམས་ཀྱི་གནད། ཡེ་ནས་སངས་མ་རྒྱས་པའི་ཆོས་གཅིག་ཀྱང་མེད་,པས་གང་ལའང་དགག་སྒྲུབ་ཀྱི་གཟའ་གཏད་མེད་པ་སྨྱོན་པ་གཡང་ལ་,མཆོང་བའི་དཔེས་མཚོན་ནས་ཚོམ་ཚོམ་པ་སེམས་ཀྱི་གནད། ཅིར་སྣང་ཡེ་ཤེས་,སུ་གྲོལ་བས། ལྟ་བ་ལ་གཉིས་འཛིན། བསྒོམ་པ་ལ་དམིགས་གཏད། སྤྱོད་པ་ལ་རྩོལ་,སྒྲུབ། འབྲས་བུ་ལ་ཡིད་སྨོན་དང་བྲལ་བ། དཔེ་རང་ཉིད་ཀྱིས་དོན་དུ་གཉེར་
P000010_v001_01383,བའི་མི་དང་འཕྲད་ཟིན་པའི་དཔེས་མཚོན་ནས་རེ་དོགས་མེད་པ་སེམས་,ཀྱི་གནད། ཨ་ཏིའི་རང་སྐད་བཏོན་པས་ཐེག་དམན་ཟིལ་གྱིས་གནོན་པ་སེང་,གེ་སྡེར་ཆགས་ཀྱི་གསེབ་ཏུ་འགྲོ་བའི་དཔེས་མཚོན་ནས་ཉམས་ང་མེད་,པ་སེམས་ཀྱི་གནད། གནས་ལུགས་རང་གསལ་སྒྲིབ་གཡོགས་དང་བྲལ་བ་ཏིལ་གྱི་,མར་མེའི་དཔེས་མཚོན་ནས་གསལ་ལ་རྟོག་པ་མེད་པ་སེམས་ཀྱི་གནད་,དོ་བུ།༈ ལེའུ་བཞི་བཅུ་པ། ལྟ་སྒོམ་སྤྱོད་འབྲས་རང་ཆས་ལས་གཞན་དུ་མེད་,པར་བསྟན་པ་ནི། མི་ཚོལ་བའི་ཆོས་བཞི་ལ། བློ་བྲལ་ཆོས་ཉིད་ཀྱི་དགོངས་
P000010_v001_01384,པ་རང་ཆས་སུ་གནས་པས་བློས་བྱས་ཕྱོགས་འཛིན་གྱི་ལྟ་བས་གསར་,དུ་འཚོལ་མི་དགོས་པ་ཉི་མ་འོད་མི་ཚོལ་བའི་དཔེས་མཚོན་ནས་,གཟའ་གཏད་མེད་པའི་ལྟ་བས་གཟའ་གཏད་ཅན་དུ་མི་ཚོལ། རང་བབས་གཉུག་,མའི་དོན་ལ་དམིགས་གཏད་སེམས་འཛིན་གྱིས་གསར་དུ་བསྒོམ་མི་དགོས་པ་,ཡིད་བཞིན་གྱི་ནོར་བུ་དགོས་འདོད་མི་ཚོལ་བའི་དཔེས་མཚོན་ནས་དམིགས་,གཏད་མེད་པའི་བསྒོམས་པས་དམིགས་གཏད་ཅན་དུ་མི་ཚོལ། ཉོན་མོངས་ཡེ་ཤེས་,སོགས་སྤང་གཉེན་རོ་མཉམ་པས་བླང་དོར་གྱི་སྤྱད་བྱ་སྤྱོད་བྱེད་གཉིས་
P000010_v001_01385,མེད་པ་སྐྱེས་བུ་རང་ཉིད་ཀྱིས་སྐྱེས་བུ་རང་ལ་མི་ཚོལ་བའི་,དཔེས་མཚོན་ནས་བླང་དོར་མེད་པའི་སྤྱོད་པས་བླང་དོར་ཅན་དུ་མི་,ཚོལ། ཡེ་སངས་རྒྱས་པའི་འབྲས་བུ་རང་ལ་གནས་པས་གཞན་ལ་རག་མི་,ལས་པ་རྒྱལ་པོ་གདན་ནོན་པ་ལྟ་བུ་སྟེ་བཙད་པོ་བཙད་པོ་,ལ་མི་ལྡོག་པའི་དཔེས་མཚོན་ནས་རེ་དོགས་མེད་པའི་འབྲས་བུ་རེ་,དོགས་ཅན་དུ་མི་ཚོལ་ལོ་བུ། དེ་ལྟར་འཁོར་འདས་ཀྱི་ཆོས་ཐམས་ཅད་,རང་བཞིན་དབྱེར་མེད་པས་རེ་དོགས་སྤྲོས་རྩོལ་ལས་འདས་པའི་ཆོས་ཉིད་
P000010_v001_01386,མཉམ་པའི་དོན་ལས་མ་གཡོས་པར་བྱའོ༑ ༑༈ དེའང་ལྷག་པ་སེམས་ཀྱི་བསླབ་པའི་,ལེའུ་འདི་རྣམས་རྣམ་བཤད་དུ་གོང་འོག་གི་འབྲེལ་བསྡེབས་ནས། ལེའུ་སུམ་ཅུ་,པའི་རྗེས་སུ་སོ་དྲུག་ནས་སོ་དགུའི་བར་དང༌། དེ་མཚམས་སུ་ཤེས་,རབ་ཀྱི་བསླབ་པའི་ནང་གི་ལེའུ་འདུན་ཅུ་རྩ་བདུན་པ་ཡར་དྲངས། དེ་,ནས་ལེའུ་སོ་གཅིག་པ་ནས་སོ་ལྔའི་བར་དང༌། དེའི་རྗེས་སུ་ལེའུ་,བཞི་བཅུ་པ་བཞག་པར་མཛད་ནའང་འདིར་ནི་རྩ་བ་རང་གི་དཀྱུས་,བཞིན་དུ་བྲིས་པའོ། །མདོར་ན་དེ་རྣམས་ཀྱི་སྒོ་ནས་བར་མ་དོ་དང༌
P000010_v001_01387,། སྒྱུ་འཕྲུལ་དང་མཐུན་པར་ལྷག་པ་ཏིང་ངེ་འཛིན་གྱི་བསླབ་པ་ལ་,བརྟེན་ནས་ལམ་ཁྱེར་ལྟ་སྒོམ་དང་བཅས་པ་བུ་ཆུང་གསོ་བ་ལྟ་,བུ། ཐབས་ཤེས་ཟུང་དུ་འབྲེལ་བ་མཁའ་ལ་བྱ་འཕུར་གྱི་ཚུལ་དུ་བློ་,ཆེ་ཆུང་ཀུན་ལ་འཚམ་པར་བཤད་པའི་གདམས་ངག་ཐལ་ལོ། །ཞལ་གྱི་གདམས་,པ་བརྒྱད་ཅུ་པ་ལས་ཐབས་བསམ་གཏན་རྩེ་གཅིག་ལ་གདམས་པའི་སྐབས་,ཏེ་གསུམ་པའོ།། །།༈ རྩ་བའི་ས་བཅད་བཞི་པ། ངོ་བོ་རྣམ་པར་དག་པ་ལྷག་,པ་ཤེས་རབ་ཀྱི་བསླབ་པ་ལ་གདམས་པ་ལ་ལེའུ་སུམ་ཅུ་རྩ་
P000010_v001_01388,བརྒྱད་དུ་བཞུགས་པ་ལས། ལེའུ་ཞེ་གཅིག་པ། ཡིན་པ་བཅུ་གཉིས་ཀྱི་ལྟ་བ་,བསྟན་པ་ནི། སྨད་སེམས་ཕྱོགས་ཀྱི་དགོངས་པ་སྤུ་གྲི་སོ་བརྡེག་ལྟ་བུ༑ དོན་,འཁོར་གསུམ་མི་དམིགས་པའི་ཤེས་རབ་ཀྱིས་ཉོན་མོངས་རྣམ་རྟོག་ཐམས་ཅད་,རྩ་བྲལ་དུ་གཅོད་པ་སྟེ། གཅོད་ལུགས་འཁོར་འདས་སོགས་གཞི་ལམ་འབྲས་བུའི་,ཆོས་ཐམས་ཅད་རང་སེམས་སྐྱེ་མེད་ཀྱི་རོལ་པར་ཤར་བས་བཟང་ངན་,མེད་པར་མཐའ་གྲོལ་ནམ་མཁའ་ལྟ་བུའི་དོན། རང་བཞིན་སྐྱེ་མེད། རོལ་པ་འགགས་,མེད། མཚན་ཉིད་གཉིས་མེད་སོགས་སུ་ངོ་སྤྲོད་པ་སྟེ། ཀུན་བྱེད་ལས། ཆོས་ཀུན་རྩ་
P000010_v001_01389,བ་སེམས་སུ་འདུས་པའི་ཕྱིར། །དེས་ན་རྩ་བའི་དོན་དེ་བསྟན་པར་བྱ། །ཞེས་,སོ། །དེ་ཡང༌། ཡིན་པ་བཅུ་གཉིས་ལ། རང་སེམས་ཆོས་ཉིད་སྐྱེ་མེད་ཀྱི་དོན་,དེ་གར་ཡང་མ་སྦས་ཀྱང་མཚན་མའི་སྤྱོད་ཡུལ་དུ་སུས་ཀྱང་མཐོང་,བ་མེད་པ་ཡིན། ཡེ་ནས་རང་ཆས་སུ་མ་བྲལ་བར་ཡོད་ཀྱང་སྔར་,རང་གིས་རང་ངོ་མ་ཤེས་པ་ཡིན། ཅི་ཡི་ངོ་བོར་ཡང་མ་གྲུབ་,པས་བརྟགས་ན་མི་མཐོང་ཡང་མ་བརྟགས་ཉམས་དགའ་ཙམ་དུ་འཁོར་འདས་,ཀྱི་ཆོས་ཀུན་མ་འགགས་པར་ཅིར་ཡང་སྣང་བ་ཡིན། དོན་ལ་མེད་བཞིན་
P000010_v001_01390,འཁྲུལ་སྣང་སྣ་ཚོགས་སྣང་ཡང་རང་གི་རང་བཞིན་ཅིར་ཡང་མ་གྲུབ་,པས་དངོས་པོ་མེད་པ་ཡིན། རྒྱུན་རིང་བསྐལ་པར་སྲིད་པར་འཁྱམས་ཀྱང་བདེ་,གཤེགས་སྙིང་པོའི་རང་བཞིན་ལ་སྟོར་འབྲལ་མེད་པ་ཡིན། འཁོར་འདས་སྣ་ཚོགས་,སུ་སྣང་ཡང་ཆོས་ཉིད་ཀྱི་རང་བཞིན་ལ་ནམ་ཡང་འགྱུར་བ་མེད་,པ་ཡིན། དངོས་པོར་གྲུབ་པ་རྡུལ་ཕྲ་རབ་ཀྱི་ཆ་ཙམ་མེད་པར་ནམ་,མཁའ་བཞིན་དུ་ཀུན་ལ་ཁྱབ་པ་ཡིན། ནམ་མཁའ་ལྟ་བུའི་སྟོང་པ་ཉིད་,དེའི་ངང་ལ་རྒྱུ་འབྲས་རྟེན་འབྱུང་གི་ཆོས་སྣ་ཚོགས་མ་འགགས་པར་
P000010_v001_01391,འབྱུང་བ་ཡིན། སེམས་རྟ་རྨུ་རྒོད་དང་འདྲ་བས་བསྒྲིམས་ཏེ་ཙབ་ཙུབ་མང་,ན་མི་ཟིན་གློད་ན་ཟིན་པས། མ་བཟུང་མ་བཏགས་གར་ཡང་ཆགས་པའམ་,གནས་པ་ཡིན། ཞི་ལྷག་ཟུང་དུ་འབྲེལ་བས་ཁྱུང་མཁའ་ལ་ལྡིང་བ་བཞིན། འདེགས་,པ་མེད་པར་ཆོས་ཉིད་ཀྱི་མཁའ་ལ་འགྲོ་བ་ཡིན། ཆོས་ཉིད་ཅི་ཡང་,མ་ཡིན་པ་ལས་ཅིར་ཡང་འཆར་དུ་རུང་བས། རྩོལ་བ་མེད་པར་ཅི་,སྒྲུབ་འགྲུབ་པ་ཡིན། སེམས་ཉིད་ལ་ཁ་དོག་དབྱིབས་གཟུགས་དང་མཚན་མ་མེད་,པར་ཅི་ལྟར་ལྟས་ཤིང་བསྒོམ་པ་དེ་ལྟ་བུར་སྣང་བ་ཡིན་ནོ་
P000010_v001_01392,བུ། མདོར་ན་རང་བཞིན་སྐྱེ་མེད་ཏུ་འདུག་པས་དངོས་གཞི་མེད། རོལ་པ་འགག་,མེད་དུ་འདུག་པས་སྣ་ཚོགས་སུ་ཤར། ཆོས་ཉིད་གཉིས་མེད་དུ་འདུག་པས་,བདེན་ཞེན་བྱ་རྒྱུ་མེད། བློ་ངོ་བོ་ཉིད་དུ་གྲོལ་བས་ཆོས་ཉིད་ལས་,འདའ་ས་མེད་པར་ངོ་སྤྲད་པའོ། །༈ ལེའུ་ཞེ་གཉིས་པ། ཡིད་ཆེས་བཅུ་གཉིས་ཀྱིས་,བློ་ལ་དམ་བཅའ་བའི་ལྟ་བ་ནི། དོན་རྗེན་པར་མཐོང་བས་བློ་ལ་,ཐེ་ཚོམ་མེད་པར་ཡིད་ཆེས་བཅུ་གཉིས་ལ། སྣང་སྲིད་ཐམས་ཅད་ནམ་མཁར་,སྐྱེ་འཇིག་བྱེད་པའི་དཔེས་དོན་འཁོར་འདས་ཀྱི་ཆོས་ཐམས་ཅད་དེ་བཞིན་
P000010_v001_01393,ཉིད་དུ་གཅིག་པས་རང་བཞིན་མེད་པར་ཡིད་ཆེས། ཆོས་ཀུན་གྱི་རྩ་བ་,སེམས་སུ་འདུས་པས་སངས་རྒྱས་གཞན་ནས་བཙལ་དུ་མེད་པར་ཡིད་ཆེས། སེམས་,ལ་རང་བཞིན་གྱིས་སྐྱེ་བ་དང་འགགས་པ་མེད་པས་འདུས་བྱས་མིན་,པར་ཡིད་ཆེས། སྣང་བ་ཐམས་ཅད་འཁྲུལ་བ་ཡིན་པས་དོན་ལ་དགྲ་གཉེན་,གཉིས་སུ་ངོ་བོས་གྲུབ་པ་མེད་པར་ཡིད་ཆེས། འཁྲུལ་བའི་བྱ་བས་བྱས་,ཚད་དུཿཁ་སྟེ་སྡུག་བསྔལ་གྱི་རྒྱུ་ཡིན་པས་ཆོས་ཉིད་ཀྱི་དོན་,ལ་བྱ་རྒྱུ་མེད་པར་ཡིད་ཆེས། ཆོས་དབྱིངས་སྐྱེ་མེད་ནི་ཆོས་ཀུན་གྱི་
P000010_v001_01394,རང་བཞིན་ཡིན་པས་རང་བཞིན་གཉིས་སུ་མེད་པར་ཡིད་ཆེས། རང་སེམས་སྐྱེ་,མེད་ཀྱི་དོན་རྟོགས་ན་སངས་རྒྱས་ཡིན་པས་ལམ་ལ་བགྲོད་དུ་མེད་,པར་ཡིད་ཆེས། ཅིར་སྣང་མི་བདེན་སྒྱུ་མ་ལྟ་བུ་ཡིན་པས་ཆགས་སྡང་,གིས་ཡིད་དཀྲུག་ཏུ་མེད་པར་ཡིད་ཆེས། སྣང་སེམས་དུ་མ་རོ་གཅིག་པས་,ཆགས་སྡང་སོགས་དུག་ལྔའི་རྟོག་པ་རང་བཞིན་སྐྱེ་མེད་ཡིན་པར་ཡིད་,ཆེས། ཉོན་མོངས་སྐྱེ་ཡུལ་དགྲ་གཉེན་སོགས་བློས་གསར་དུ་བཏགས་པ་ཙམ་ལས་,རང་གི་ངོ་བོས་གྲུབ་པ་མེད་པས་ཐམས་ཅད་སེམས་སུ་གྲོལ་བར་
P000010_v001_01395,ཡིད་ཆེས། འཁོར་འདས་ཀྱི་ཆོས་ཀུན་གྱི་འབྱུང་གནས་ཡིན་པས་སེམས་ཉིད་དབྱིངས་,ཀྱི་ཡུམ་ཡིན་པར་ཡིད་ཆེས། ནམ་མཁའ་བཞིན་དུ་ཆོས་ཀུན་གྱི་གནས་ཡིན་,པས་སེམས་ཀྱི་ཆོས་ཉིད་གནས་ལུགས་ཡངས་པ་ཆེན་པོར་ཡིད་ཆེས་སོ་,བུ།༈ ལེའུ་ཞེ་གསུམ་པ། ཆོས་ཉིད་དགུ་ལྡན་དུ་མཐོང་བའི་གདམས་ངག་ནི། ལམ་པའི་,རྣལ་འབྱོར་པས། མཐོང་བ་དགུ་ལ། འཁོར་འདས་ཀྱི་ཆོས་ཐམས་ཅད་རང་བཞིན་སྟོང་,པར་མཐོང༌། ཆོས་ཀུན་གྱི་རྩ་བ་སེམས་སུ་མཐོང༌། རང་སེམས་ཀྱི་ངོ་,བོ་སྐྱེ་མེད་དུ་མཐོང༌། སྣང་བ་བཅུ་བདུན་སོགས་འཆར་ཚུལ་མ་འགགས་
P000010_v001_01396,པས་གནས་སྐབས་ངེས་མེད་དུ་མཐོང༌། ཆོས་ཐམས་ཅད་ཀྱི་ཆོས་ཉིད་བདེན་,མེད་དུ་མཐོང༌། སྣ་ཚོགས་སུ་སྣང་ཡང་ཆོས་ཉིད་དབྱིངས་ཀྱི་ཡིན་ལུགས་,འགྱུར་མེད་དུ་མཐོང༌། རང་བྱུང་རྒྱུ་རྐྱེན་དང་བྲལ་བས་གནས་ཚུལ་གཉིས་,མེད་དུ་མཐོང༌། རྐྱེན་གྱིས་སྣ་ཚོགས་སུ་སྣང་བས་གཞི་ཕྱོགས་མེད་དུ་,མཐོང༌། མཐའི་འཛིན་རྟོག་དང་བྲལ་བས་གཤིས་སྤྲོས་བྲལ་དུ་མཐོང་ངོ་བུ།༈ ལེའུ་,ཞེ་བཞི་དམ་པ་བདུན་ལྡན་དུ་མཐོང་བ་ནི། སྒོམ་མཁན་རང་གི་བློ་,ལ་བདག་པོ་དང་གཉེར་མེད་པས་གྲོལ་བ། དམ་པ་བདུན་ལ། ཡོད་མེད་སྣང་
P000010_v001_01397,སྟོད་སོགས་དམིགས་གཏད་ཀྱི་རྟེན་མི་འཚོལ་བར་ཡིད་བཞག་པ་དང་བྲལ་,བ་ནི་བཞག་པ་དམ་པའོ། །དམིགས་སུ་མེད་པའི་ཆོས་ཉིད་ལ་གཟུང་འཛིན་,གྱི་བློའི་དམིགས་པ་དང་བྲལ་བ་ནི་དམིགས་པ་དམ་པའོ༑ ༑རྟོག་མི་རྟོག་,གཉིས་ཀ་བློ་ལས་མ་འདས་ཤིང་བློས་བྱས་ཀྱིས་བློ་བྲལ་གྱི་དོན་,ལ་བསྒྲིབས་པས་མི་རྟོག་པ་ཉིད་མི་བསྒོམ་པ་ནི་མི་རྟོག་པ་,དམ་པའོ། །ཤེས་བྱ་གང་ལའང་རྟེན་མི་འཆའ་བ་ནི་རྟེན་དམ་པའོ། །ཡུལ་དུ་,བྱས་ཏེ་སྣང་སྟོང་སོགས་ཅིར་ཡང་མི་བསྒོམ་པ་ནི་བསྒོམ་པ་དམ་
P000010_v001_01398,པའོ། །ཆེད་དུ་སེམས་སེམས་བྱུང་གི་འགྱུ་བ་མ་བཀག་ལ་ཡེངས་པ་མེད་,པ་ནི་བསམ་གཏན་དམ་པའོ། །སེམས་ཚོགས་བརྒྱད་ཀྱི་ཡུལ་གང་ལའང་མི་འཇུག་,པ་ནི་ཏིང་ངེ་འཛིན་དམ་པའོ་བུ། མདོར་ན་འདི་ཐམས་ཅད་དམིགས་གཏད་,དང་བཅོས་བསླད་མེད་པར་འཇོག་པ་ཡིན་ནོ། །༈ ལེའུ་ཞེ་ལྔ་པ། དབང་པོ་དྲུག་,གི་སྒོ་ནས་ཐ་དད་མ་སྤངས་གཉིས་མེད་དུ་མཐོང་བའི་གདམས་ངག་,ནི། ཆོས་ཉིད་ཀྱི་དོན་ལ་ངེས་ཤེས་སྐྱེས་པ། ཤེས་རབ་ཀྱི་དབང་པོ་དྲུག་,ལ། གཟུགས་སྣང་སྐྱེ་མེད་དུ་ཤེས་པས་དེར་འཛིན་དང་བྲལ་བ། རང་སྣང་གི་
P000010_v001_01399,གཟུགས་མཐོང་བ་ཤེས་རབ་ཀྱི་སྤྱན། ཆོས་ཉིད་སྟོང་པ་ཉིད་དོན་གོ་བ་,ཤེས་རབ་ཀྱི་སྙན། རང་བཞིན་སྐྱེ་མེད་དུ་ཚོར་བ་ཤེས་རབ་ཀྱི་ཤངས། སྣ་,ཚོགས་གཉིས་མེད་དུ་མྱོང་བ་ཤེས་རབ་ཀྱི་ལྗགས། དོན་ཆོས་ཉིད་ལ་རེག་,པ་ཤེས་རབ་ཀྱི་ལུས། རང་སྣང་དུ་ཤར་བ་ཐམས་ཅད་སྐྱེ་མེད་རང་,དུ་ཤར་བ་ཡིན་པར་ཤེས་པ་ཤེས་རབ་ཀྱི་ཡིད་དོ་བུ།༈ ལེའུ་ཞེ་,དྲུག་པ། མཐོང་ལུགས་དེ་ཉིད་ཀྱིས་ཐ་དད་དུ་མ་སྤངས་གཉིས་མེད་དུ་,མཐོང་བ་ནི། རང་སེམས་ཆོས་ཉིད་དུ་གྲོལ་ན་ཕྱི་རོལ་གྱི་སྣང་བ་
P000010_v001_01400,ཐམས་ཅད་ཆོས་ཉིད་དུ་འཆར་བས༑ ཤེས་རབ་ཀྱི་ཡུལ་དྲུག་ལ། ཆོས་ཉིད་གསལ་,སྟོང་དུ་མཐོང་བ་ཤེས་རབ་ཀྱི་གཟུགས༑ བདག་པོ་མེད་པ་སྒྲ་བརྙན་བཞིན་,དུ་རང་ཤར་དུ་གོ་བ་ཤེས་རབ་ཀྱི་སྒྲ། བླ་མའི་གདམས་ངག་གིས་,ཚིམ་པ་ཤེས་རབ་ཀྱི་དྲི། ཆོས་ཐམས་ཅད་ཀྱི་དོན་སྐྱེ་མེད་དུ་ཉམས་,སུ་མྱོང་བ་ཤེས་རབ་ཀྱི་རོ། ཆོས་ཉིད་བདེ་བ་ཆེན་པོ་ལ་རེག་,པ་ཤེས་རབ་ཀྱི་རེག་བྱ༑ གནས་ཚུལ་ཆོས་ཉིད་ཀྱི་རང་ངོ་རང་གིས་,ཤེས་པ་ཤེས་རབ་ཀྱི་ཆོས་སོ་བུ།༈ ལེའུ་ཞེ་བདུན་པ། བརྟགས་ན་མེད་པའི་
P000010_v001_01401,སྒོ་ནས་མེད་པ་དྲུག་ལྡན་དུ་མཐོང་བ་ནི། ཡང་དག་པ་དྲུག་ལ། ཆོས་,ཐམས་ཅད་ཅིའི་ངོ་བོར་ཡང་བདེན་པར་གྲུབ་པ་མེད་པས་ཅིར་ཡང་,མ་མཐོང་བ་ནི་མཐོང་བ་ཡང་དག་པའོ། །ཆོས་ཉིད་ཀྱི་དོན་ལ་ཐོས་,བྱ་ཐོས་བྱེད་གཉིས་མེད་པས་ཅིར་ཡང་ཐོས་པ་མེད་པ་ནི་ཐོས་,པ་ཡང་དག་པའོ། །དོན་ལ་ཚོར་བྱ་ཚོར་བྱེད་གཉིས་མེད་པས་ཅིར་ཡང་,ཚོར་བ་མེད་པ་ནི་ཚོར་བ་ཡང་དག་པའོ། །དེ་བཞིན་དུ་ཅིར་ཡང་,མ་མྱོང་བ་ནི་མྱོང་བ་དམ་པའོ། །བདེན་རྫུན་སོགས་ཡུལ་གང་ལ་ཡང་
P000010_v001_01402,བློས་མ་རེག་པ་ནི་རེག་པ་ཡང་དག་པའོ། །ཆོས་ཐམས་ཅད་ཀྱི་མཚན་,ཉིད་ཅིར་ཡང་རིག་པ་མེད་པ་ནི་རིག་པ་དམ་པའོ་བུ།༈ ལེའུ་ཞེ་,བརྒྱད་པ། རྩོལ་མེད་དྲུག་གི་ཆོས་ཉིད་ལ་བླང་དོར་མི་བྱེད་པར་བསྟན་,པ་ནི༑ ཆོས་ཐམས་ཅད་བྱ་རྩོལ་དང་བྲལ་བར་འཇོག་ཤེས་ན་གཤིས་ཡིན་,ལུགས་སུ་གྲོལ་བས། རྩོལ་བ་མེད་པའི་དགོངས་པ་དྲུག་ལ། རང་སེམས་སྐྱེ་མེད་,ཀྱི་ནམ་མཁའ་ལ་བལྟ་བྱ་ལྟ་བྱེད་གཉིས་མེད་པས་བཅོས་བསྒྱུར་དགག་,སྒྲུབ་དང་བྲལ་བའི་ལྟ་བ་རང་སོར་བཞག་པས་བློ་ལ་ཡང་དོག་
P000010_v001_01403,མེད་པར་ཅམ་ཅམ་གྱིས་གནས་པའོ། །སྒོམ་པ་གཏིང་གསལ་འཛིན་མེད་ལ་ཕྱི་,ནང་གི་རྟོག་པའི་གྲ་ཟུར་མེད་པས་ཆོས་ཉིད་ཞི་མལ་མལ། མ་བཅོས་,ཤུགས་འབྱུང་གི་སྤྱོད་པ་ལ་དང་དུ་ལེན་པ་དང་དོར་བྱའི་འབད་,རྩོལ་མེད་པ་ཅི་དགའ་དགའ། ཡིན་ལུགས་མངོན་དུ་གྱུར་པས་འབྲས་བུ་ལ་,ཐོབ་མ་ཐོབ་ཀྱི་རེ་དོགས་མེད་པ་ཞི་ཐེས་ཐེས་ཏེ་གཟུང་འཛིན་,གྱི་རྣམ་རྟོག་རང་སར་གྲོལ་བའོ། །ཆོས་ཅན་གྱི་དངོས་པོ་གང་ལའང་བཟང་,ངན་ཆེ་ཆུང་མེད་པར་ཆོས་ཉིད་ཀྱི་ངང་དུ་མཉམ་ཕྲིལ་ཕྲིལ། འཁོར་བ་
P000010_v001_01404,མ་སྤངས་ཡེ་ནས་མྱང་འདས་སུ་གྲོལ་བས་སེམས་ལ་ཟུག་རྔུ་མེད་,པ་བདེ་ལྷན་ལྷན་ནོ་བུ།༈ ལེའུ་ཞེ་དགུ་པ། བརྡ་ཆོས་བཅུ་དྲུག་གི་གདམས་,ངག་བསྟན་པ་ནི། བརྡ་ཆོས་བཅུ་དྲུག་ལ། མཚན་མའི་བསྒྲིབ་གཡོག་དང་བྲལ་བའི་,རིག་པ་རྟག་ཏུ་གཅེར་བུར་བྱུང༌། དངོས་འཛིན་དང་བདེན་ཞེན་གྱི་གཉེན་,པོར་སྟོང་ཉིད་ཀྱི་ཁྲུས་ཆེན་རྟག་ཏུ་གྱིས། སྟོང་ཉིད་དང་སྙིང་རྗེའི་ཉི་,ཟླ་ལག་པས་ཟུངས། ལྟ་བསྒོམ་གྱི་འཁོར་ལོ་གླད་ལ་སྐོར། རང་སེམས་འཕྲུལ་གྱི་,མེ་ལོང་ལ་ལྟོས། ཉོན་མོངས་པའི་དུག་ནད་སོས་པར་གྱིས། དུག་གསུམ་མམ་གཟུང་
P000010_v001_01405,འཛིན་ཐག་པས་བཅིངས་པ་ཁྲོལ། སྡིག་པའི་གྲོགས་པོ་གཅན་གཟན་དང་འདྲ་བའི་,གསེབ་ནས་བྲོས། རང་བྱུང་གི་ཡེ་ཤེས་ངོས་ཟིན་པར་བྱས་ནས་རིག་པ་,སྟོང་གསལ་ཤེལ་གྱི་བུམ་པར་སྡོད། དད་བརྩོན་དྲན་ཤེས་བག་ཡོད་ཀྱིས་ཆོས་,སྤྱོད་བཅུ་སོགས་ཀྱི་སྤྱོད་པ་རིན་ཆེན་སྐས་ལ་མས་ནས་ཡར་འཛེགས། བདག་,འཛིན་གྱི་ལྗོན་ཤིང་རྩད་ནས་ཆོད། རིག་པ་མུ་མཐའ་དང་བྲལ་བ་ནམ་,མཁའི་མཐོངས་སུ་ཉོལ། རང་གི་འགྱུ་བྱེད་ཀྱི་རྟོག་པ་རང་སྲོག་རང་གིས་,ཆོད། ཅིར་སྣང་ཆོས་ཉིད་དུ་ཤར་བའི་གསེར་གླིང་དུ་རྒྱུགས། ཆགས་སྡང་གི་ཚད་
P000010_v001_01406,པ་ལ་ཏིང་ངེ་འཛིན་གྱི་བསིལ་སྨན་ལུས་ལ་ཆོངས། ཆོས་ཐམས་ཅད་མིང་,ཙམ་ལས་དོན་ལ་མ་གྲུབ་པ་ནམ་མཁའི་མེ་ཏོག་ཐུས་ཤིག་བུ།༈ ལེའུ་,ལྔ་བཅུ་པ། བླང་དོར་མེད་པར་དགག་སྒྲུབ་དང་བྲལ་བའི་ལྟ་བ་ནི། ལྟ་,བ་ལྔ་ལ༑ རྣམ་རྟོག་གང་ཤར་ཆོས་ཉིད་སྐྱེ་མེད་ཡིན་པས་རྟོག་པ་,ལ་ཞེ་མ་སྡང༌། མི་རྟོག་ཡེ་ཤེས་ལོགས་སུ་བསྒོམ་དུ་མེད། ཉོན་མོངས་,རྟོག་ཚོགས་སྤངས་པའི་ཕ་རོལ་ན་ཡེ་ཤེས་སམ་ཆོས་ཉིད་བཙལ་དུ་,མེད་པས་ཆོས་ཉིད་ལ་འདོད་མ་ཆགས། ཆགས་ན་འཁོར་བར་འཁྱམས་པའི་རྒྱུ་
P000010_v001_01407,བྱེད། ཆོས་ཐམས་ཅད་མཉམ་པ་ཉིད་དུ་ཤེས་པས་རང་གི་ཏིང་ངེ་འཛིན་,ལ་ང་མ་རྒྱལ། མི་འདོད་པ་དང་ཕྱིན་ཅི་ལོག་གི་རྟོག་པ་ཐམས་,ཅད་རང་སེམས་ཀྱི་ཆོ་འཕྲུལ་ཡིན་པས་ཕྱིན་ཅི་ལོག་ལ་ཕྲག་མ་,དོག རང་བྱུང་གི་ཡེ་ཤེས་རང་ལ་ཡོད་པས་ཡེ་ཤེས་ལ་གཏི་མ་,མུག་ཅིག་སྟེ་དེའི་དོན་ཤེས་པར་གྱིས་ཤིག་བུ།༈ ལེའུ་ང་གཅིག་པ། གནས་ལུགས་,ཀྱི་དོན་ལ་ཞེ་གདེང་བཅུ་དང་ལྡན་པར་བསྟན་པ་ནི། བདེ་སྡུག་སོགས་,མཚན་མ་ཐམས་ཅད་དབྱིངས་ཀྱི་ངོ་བོར་གྲོལ་བས་གང་གིས་ཀྱང་ཕན་
P000010_v001_01408,གནོད་མེད་པའི། ཞེ་གདེང་བཅུ་ལ། རང་བྱུང་གི་ཡེ་ཤེས་སམ་བྱང་ཆུབ་ཀྱི་,སེམས་ལ་རྒྱུ་རྐྱེན་མེད་པས་དུས་གསུམ་དུ་འཕོ་འགྱུར་དང་བྲལ་བ། སྲིད་,པ་ཆར་ལྟར་བབས་མོད་བྱང་ཆུབ་ཀྱི་སེམས་ཀུན་བྱེད་རྒྱལ་པོ་ལ་,དེས་གོས་པའམ་གཤེར་བ་མེད། དེ་བཞིན་དུ། ཁམས་གསུམ་ཆུ་ལྟར་འགྲུབ་མོད་དེས་,མི་འཁྱེར། རྒྱུད་དྲུག་མེ་ལྟར་འབར་ཡང་མི་འཚིག སྟོང་གསུམ་རླུང་ལྟར་གཡོས་མོད་,མི་བསྐྱོད། དུག་གསུམ་མུན་ལྟར་འཐིབ་མོད་མི་འཐོམས། སྟོང་གསུམ་ཉི་མས་གང་མོད་,ཡེ་ཤེས་ལ་གསལ་རྒྱུ་མེད། གླིང་བར་མུན་པར་ཆུད་མོད་མ་རིག་པས་
P000010_v001_01409,གནག་རྒྱུ་མེད། སྐྱེ་ཤི་རིས་སུ་ཆད་མོད་འཆི་རྒྱུ་མེད། ལས་དང་བག་ཆགས་,འདུག་མོད་ཡེ་ནས་གོས་མ་མྱོང་བས་གསར་དུ་སྤང་རྒྱུ་མེད། སྣང་སྲིད་,ཁ་སྦུབས་བྱས་མོད་འཇིག་འདྲལ་མེད་དོ། །ཞེས་པ་སྟེ་གང་གིས་ཀྱང་མི་,བརྫི་བའི་དགོངས་པ་གདེང་དུ་གྱུར་པའི་རྡོ་རྗེའི་ཚིག་གོ །༈ ལེའུ་ང་གཉིས་,པ། དཔེ་དོན་འབྲེལ་བའི་སྒོ་ནས་ཆོས་ཉིད་ཀྱི་རྩིས་བཟུང་བའི་གདམས་ངག་,ནི། དཔེ་དོན་བཞི་ལ། བདེ་བར་གཤེགས་པའི་སྐུ་ཇི་ལྟར་བལྟས་ཀྱང་མཛེས་པའི་,དཔེས་མཚོན་ནས། དོན་རྟོགས་པ་སྐྱེ་མེད་ཀྱི་རྩིས་ཟིན་ན་ཆགས་སྡང་རང་
P000010_v001_01410,རྒྱུད་པ་མེད་པས་རྟོགས་ལྡན་གྱི་སྤྱོད་པ་གང་ལྟར་སྤྱད་ཀྱང་བདེ། ཇི་,ལྟར་གནག་པ་དང་འཛུམ་པ་གཉིས་བཞིན་གཅིག་ལས་མི་འདའ་བའི་དཔེས་,མཚོན་ནས་དོན་འཁོར་འདས་ཀྱི་རྣམ་སྤྲུལ་ཅིར་སྣང་ཅིར་སྲིད་ཆོས་ཉིད་,སྐྱེ་མེད་ལས་མི་འདའ། ལོང་བ་ལ་འཛུམ་མ་བསྟན་པ་དང་མ་བསྟན་,པ་ཁྱད་མེད་པའི་དཔེས་མཚོན་ནས་དོན་སྐྱེ་མེད་ཀྱི་དབྱིངས་ལས་འགགས་,མེད་དུ་ཤར་བའི་ཆོས་ཀུན་དབྱེར་མེད་རོ་མཉམ་པས་ཆོས་ཉིད་ལ་,བླང་དོར་བྱར་མེད། ཆུ་ཤིང་གི་སྡོང་པོ་ལ་སྙིང་པོ་མེད་པའི་དཔེས་
P000010_v001_01411,མཚོན་ནས་དོན་གཅིག་དུ་བྲལ་སོགས་ཀྱི་གཏན་ཚིགས་ཀྱིས་བརྟགས་ན་མི་,རྙེད་པས་སྣང་སྲིད་ལ་སྙིང་པོ་མེད་དོ་བུ།༈ ལེའུ་ང་གསུམ་པ། མཐའ་བཞི་,རང་གྲོལ་གྱི་སྒོ་ནས་མ་སྤངས་པར་རང་སྣང་དུ་བསྟན་པའི་གདམས་,ངག་ནི། མཐའ་གྲོལ་བཞི་ལ། འཁོར་འདས་ཀྱི་ཆོས་ཀུན་ལ་དོན་སྐྱེ་བ་མེད་,པས་ཡོད་པའི་ཆོས་ལས་གྲོལ། རྒྱུ་རྐྱེན་རྟེན་འབྲེལ་ཚོགས་པའི་སྣང་ཆ་ཀུན་,རྫོབ་བཀག་པ་མེད་པས་མེད་པའི་ཆོས་ལས་གྲོལ། དོན་དམ་པར་བདེན་གཉིས་,སམ་སྣང་སྟོང་ཐ་དད་ཀྱི་ཆོས་མ་གྲུབ་སྟེ་དབྱེ་གཞི་ཟད་པའི་
P000010_v001_01412,དབྱེར་མེད་དམ་གཉིས་མེད་ཡིན་པས་གཉིས་ཡིན་ལས་གྲོལ། བློས་ཇི་ལྟར་གཟུང་,བ་བཞིན་གཉིས་མེད་གཉིས་སུ་འཆར་བས་གཉིས་མེད་ལས་གྲོལ་ལོ་བུ། དེ་,ལ་བདེན་གཉིས་གཅིག་པར་འདོད་ན། སོ་སྐྱེས་འདུ་བྱེད་མཐོང་བས་དོན་དམ་,མཐོང་པར་ཐལ། དོན་དམ་ཉོན་མོངས་སྐྱེ་བའི་དམིགས་རྐྱེན་དུ་ཐལ། དོན་དམ་ཀུན་,རྫོབ་དབྱེ་བ་མེད་པར་ཐལ། དོན་དམ་ཐོས་བསམ་ལ་མི་ལྟོས་པར་ཐལ་,བའི་སྐྱོན་བཞི་དང༌༑ ཐ་དད་ན། དོན་དམ་རྟོགས་པའི་བློས་ཀུན་རྫོབ་ཀྱི་,བདེན་ཞེན་མི་སེལ་བ་དང༌། དེའི་ཆོས་ཉིད་མ་ཡིན་པ་དང༌། ཀུན་
P000010_v001_01413,རྫོབ་རང་བཞིན་མེད་པ་ཙམ་དོན་དམ་མ་ཡིན་པ་དང༌། དེ་དག་,སོ་སོ་གཟིགས་པའི་འཕགས་པ་རྣམས་ལ་བཅིངས་གྲོལ་དུས་གཅིག་ཏུ་ཐལ་,བའི་སྐྱོན་བཞི་ཡོད་དོ། །རང་ལུགས་ལ་སྐྱོན་དེ་རྣམས་མེད་དེ་གཅིག་ཐ་,དད་གང་དུའང་མི་འདོད་པའི་ཕྱིར་ནའོ། །ཡང་རང་གི་བློ་གཅིག་ལ་འཁྲུལ་,མ་འཁྲུལ་གྱི་དབང་གིས་བདེན་གཉིས་སུ་འཇོག་ཚེ༑ འཁྲུལ་དུས་ཀུན་རྫོབ་འཁྲུལ་,པའི་བློ་ལ་དོན་དམ་མི་སྣང༌། མ་འཁྲུལ་དོན་དམ་རྟོགས་པའི་བློ་,ལ་ཀུན་རྫོབ་འཁྲུལ་པ་མི་སྣང་བས་སྣང་མུན་བཞིན་དུ་གསུངས་ཏེ། སྔ་
P000010_v001_01414,མ་ནི་ངོ་བོ་གཅིག་ལ་ལྡོག་པ་ཐ་དད་དང༌། ཕྱི་མ་ནི་,གཅིག་པ་བཀག་པའི་ཐ་དད་དེ་གཉིས་ཀ་རྣམ་བཤད་དུ་གསུངས་སོ། །༈ ལེའུ་,ང་བཞི་པ། མཐར་ཐུག་བཞི་ལྡན་གྱི་སྒོ་ནས་ལམ་ཆོས་ཉིད་དུ་ཐག་,ཆོད་པར་བསྟན་པ་ནི། མཐར་ཐུག་བཞི་ལ། དཔེ་རྨི་ལམ་གྱི་སྣང་བ་བཞིན་,དུ་དོན། ཕྱི་ནང་གི་ཆོས་ཐམས་ཅད་རང་སེམས་སུ་ཤེས་ནས་སེམས་སྟོང་,གཟུགས་མེད་པར་ཤེས་པ་ལྟ་བའི་མཐར་ཐུག དཔེ་སྒྱུ་མའི་སྐྱེས་བུ་ལྟར་,དོན་དབང་པོའི་སྒོ་ལྔ་མ་བཀག་ལ་གཟུང་འཛིན་དང་བྲལ་བ་བསྒོམ་
P000010_v001_01415,པའི་མཐར་ཐུག དཔེ་སྤྲུལ་པའི་སྐྱེས་བུས་ཚོགས་གཉིས་གསོག་པ་བཞིན་ལྟ་སྤྱོད་,ཟུང་དུ་སྤྱོད་ཤེས་པ་སྤྱོད་པའི་མཐར་ཐུག དཔེ་སྒྱུ་མའི་སྐྱེས་བུས་རྨི་,ལམ་གྱི་ནོར་ལ་སྤྱོད་པ་བཞིན་སྣང་སྲིད་ལ་བདེན་འཛིན་མེད་པ་,ཉམས་རྟོགས་ཀྱི་མཐར་ཐུག་ཡིན་ནོ་བུ།༈ ལེའུ་ང་ལྔ་པ། བརྡ་དོན་གྱིས་མཚོན་,པའི་སེམས་ཀྱི་ཆོས་སྐུ་ལྔའི་གདམས་ངག་ནི༑ སྟོང་གསལ་འགགས་མེད་ཀུན་ཁྱབ་,ཀྱི་ཡེ་ཤེས་སམ་ཆོས་ཉིད་དེ། སེམས་ཀྱི་ཆོས་སྐུ་ལྔ་ལ། རྒྱ་མཚོའི་གཏིང་,གི་དཔེས་མཚོན་ནས་ཆོས་ཉིད་རིག་སྟོང་རྗེན་པ་ལས་ནམ་ཡང་གཡོ་
P000010_v001_01416,བ་མེད་པ་ཆོས་ཀྱི་སྐུ། རི་རབ་ཀྱི་དཔེས་མཚོན་ནས་དོན་ཆོས་ཉིད་,ལ་འཕོ་འགྱུར་མེད་པ་ཆོས་ཀྱི་སྐུ། ཆུ་བོའི་དཔེས་མཚོན་ནས་འོད་གསལ་,ལམ་ཆོས་ཉིད་ལ་རྒྱུན་ཆད་མེད་པ་ཆོས་ཀྱི་སྐུ། ཉི་མའི་དཔེས་མཚོན་,ནས་ཡེ་ཤེས་ལ་གསལ་འགྲིབ་མེད་པ་ཆོས་ཀྱི་སྐུ༑ ཆུ་ཟླའི་དཔེས་མཚོན་,ནས་རིག་པ་གསལ་ལ་རྟོག་པ་མེད་པ་ཆོས་ཀྱི་སྐུ་ཡིན་ནོ་,བུ།༈ ལེའུ་ང་དྲུག་པ། གསང་སྔགས་བརྡ་དོན་གྱིས་མཚོན་པའི་གདམས་ངག་ནི། སེམས་ཀྱི་,ཡེ་ཤེས་དྲུག་ལ། རྟོག་དཔྱོད་ཀྱིས་མ་བསླད་པའི་རང་ངོ་སོ་མ་གཟུང་
P000010_v001_01417,འཛིན་གཉིས་མེད་ཐུག་ཕྲད་ཀྱི་ཡེ་ཤེས། ཤེས་པ་ཡུལ་ལ་མ་སྤྲོས་མ་,བསྡུས་སྣང་སེམས་དུ་མ་རོ་གཅིག་གི་ཡེ་ཤེས། འཁོར་འདས་ཀྱི་ཆོས་གང་,ལའང་མ་བླངས་མ་དོར་རེ་དོགས་མེད་པའི་ཡེ་ཤེས། ཆོས་ཅན་སྣ་ཚོགས་,པའི་སྣང་བ་ལ་ཆོས་ཉིད་སྐྱེ་མེད་ཀྱི་རྒྱས་ཐེབས་པ་རང་བྱུང་,གི་ཡེ་ཤེས། སེམས་ཉིད་མཐའ་གྲོལ་སྣང་སྟོང་རིག་སྟོང་ཟུང་དུ་འཇུག་པའི་,ཡེ་ཤེས། ཚོགས་བརྒྱད་ཡུལ་དང་བཅས་པ་གདོད་ནས་སྟོང་པས་ཕྱི་སྟོང་ནང་,སྟོང་སྟོང་པའི་ཡེ་ཤེས་སོ་བུ།༈ ལེའུ་ང་བདུན་པ། སེམས་ཀྱི་ངོ་སྤྲོད་ནི། སེམས་
P000010_v001_01418,ཀྱི་ངོ་སྤྲོད་བདུན་ལ། ནམ་མཁའ་ཆེ་ལས། རང་བཞིན་གཅིག་ཏུ་མ་ངེས་པས། །གང་,ལྟར་བལྟས་པ་དེ་ལྟར་སྣང༌། །ཞེས་རང་སེམས་ཀྱི་དབང་གིས་ཡུལ་གཅིག་,ལའང་སྣ་ཚོགས་སུ་སྣང་བའི་ཕྱིར་ཕྱི་དོན་ལ་རང་བཞིན་གྱིས་གྲུབ་,པ་མེད་པས་ཡུལ་སེམས་སུ་ངོ་སྤྲད། རང་སེམས་ཀྱི་འཆར་ཆ་སྣ་ཚོགས་,གཟུགས་བརྙན་བཞིན་མ་འགགས་པར་ཤར་ཡང་རང་བཞིན་སྟོང་ཉིད་ལས་མ་,འདས་པས་སེམས་གཟུགས་བརྙན་དུ་ངོ་སྤྲོད། རང་བྱུང་ཡེ་ཤེས་ཀྱི་སྣང་བ་,ཕྱོགས་མེད་དུ་ཤར་བས་སྣང་བ་མཐའ་ཡས་སུ་ངོ་སྤྲད། ནམ་མཁའ་སུམ་
P000010_v001_01419,ཕྲུགས་ཀྱི་མན་ངག་གིས་ཤེས་པ་རྟེན་མེད་དུ་ངོ་སྤྲད། རང་སེམས་ཆོས་,ཉིད་དུ་རྟོགས་པས་རིག་པ་ཡུལ་མེད་དུ་ངོ་སྤྲད། ཚོགས་བརྒྱད་ཀྱི་ཡུལ་,སྣང་དོན་ལ་ཡོད་མ་མྱོང་བས་ཡུལ་སྐྱེ་མེད་དུ་ངོ་སྤྲད། དོན་སྐྱེ་,མེད་ལ་སྤྲོས་པའི་མཚན་མ་མེད་པས་སྐྱེ་མེད་སྤྲོས་བྲལ་དུ་ངོ་,སྤྲད་དོ་བུ།༈ ལེའུ་ང་བརྒྱད་པ། སྣང་ཤར་ཆོས་ཉིད་དུ་ངོ་སྤྲད་ལ་རྒྱས་,གདབ་པ་ནི། ཐམས་ཅད་ཆོས་ཉིད་དུ་གཅིག་པས་སྤང་བླང་མེད་པའི་དོན་,སྣང་ཤར་ཆོས་ཉིད་དུ་ངོ་སྤྲད་པ་དྲུག་ལ། རང་སེམས་ཆོས་ཉིད་ཀྱི་
P000010_v001_01420,རྩལ་ལས། འགྲོ་དྲུག་གི་མཐོང་སྣང་དྲུགམུ་སྟེགས་ཀྱི་རྟག་ཆད་གཉིས༑ ཐེག་པ་རིམ་,དགུའི་འདོད་ཚུལ་ཏེ་སྣང་བ་བཅུ་བདུན་ངེས་མེད་དུ་ཤར་བས་གང་,ལའང་བདེན་འཛིན་གྱིས་ཡིན་པ་ཡིད་ལ་གཅེས་སྤྲས་སུ་མི་གཟུང༌། ཐམས་,ཅད་ཆོས་ཉིད་ཀྱི་རོལ་པ་ཡིན་པས་བཟང་ངན་དུ་རྟོག་པས་མིན་,པ་བློས་མི་འཕང༌། ཆོས་ཐམས་ཅད་རྒྱ་ཆད་ཕྱོགས་ལྷུང་མེད་པས་བློས་,གསར་དུ་གཉིས་མེད་དུ་མི་བསྡུམ། བཟང་ངན་ཐ་དད་དུ་མི་འབྱེད། རྟོག་དཔྱོད་,ཀྱི་བློས་ཡིན་མིན་སོགས་གང་ལ་ཡང་མི་བསམ། ཆོས་ཉིད་གཏིང་གསལ་གྱི་
P000010_v001_01421,དོན་ལས་མ་ཡེངས་པའོ་བུ།༈ ལེའུ་ང་དགུ་པ། སྣང་ཤར་ཆོས་ཉིད་དུ་ངོ་,སྤྲད་པ་ནི། ངོ་སྤྲོད་བརྒྱད་ལ། འདུས་མ་བྱས་ཀྱི་རིག་པ་ནམ་མཁའ་ལྟ་,བུ་ཡིད་དྭངས་སངས། ཆུ་གཉེར་ཆུར་གྲོལ་བ་ལྟ་བུ་རྣམ་རྟོག་གི་འགྱུ་,བ་རང་གྲོལ། རྐྱེན་སྐྱེས་ཀྱི་རྟོག་པ་འབུར་འཇོམས་སུ་རང་གྲོལ་བ་དྲན་,པ་འབུར་བཅང༌༑ ཚོགས་བརྒྱད་སེམས་ཀྱི་སྒྲིབ་གཡོགས་དང་བྲལ་བས་རིག་པ་,རང་དག འདི་ཞེས་ངེས་བཟུང་མེད་པས་ངོ་བོ་སྣང་མེད། སྣང་བ་རང་བཞིན་,མེད་པས་ཡུལ་རང་སྟོང༌། ཡོད་ལ་མེད་པ་རྨི་ལམ་ལྟ་བུ། མེད་ལ་
P000010_v001_01422,ཡོད་པ་ཆུ་ཟླ་ལྟ་བུའོ་བུ།༈ ལེའུ་དྲུག་ཅུ་པ། སྣང་ཤར་སྐྱེ་མེད་དུ་,ངོ་སྤྲོད་པའི་ངག་དོན་དགུ་ནི། ཆོས་ཐམས་ཅད་བདེན་པར་མ་སྐྱེས་རྫུན་,པར་སྣང་བ་ལ་དངོས་འཛིན་དང་བདེན་ཞེན་མེད་པར། ངོ་སྤྲོད་པ་སྐྱེ་,མེད་དགུ་ལ། རྟེན་འབྱུང་གི་ཆོས་ཀུན་ལ་དོན་དཔྱོད་ཀྱིས་བརྟགས་ན་སྐྱེ་,བ་རང་བཞིན་མེད་པས་སྐྱེས་པ་སྐྱེ་མེད་སྒྱུ་མའི་རྟ་གླང་ལྟ་,བུ། འདུས་མ་བྱས་རྒྱུ་རྐྱེན་གྱིས་མ་སྐྱེས་པ་སྐྱེ་མེད་ནམ་མཁའ་ལྟ་,བུ། འདུས་བྱས་རྣམས་ལ་རང་གི་ངོ་བོ་མེད་པས་མི་སྐྱེ་བ་སྐྱེ་
P000010_v001_01423,མེད་མོ་གཤམ་གྱི་བུ་ལྟ་བུ། གཟུགས་སོགས་རང་བཞིན་གྱིས་གྲུབ་པ་མེད་,པས་སྣང་བ་སྐྱེ་མེད་རྨི་ལམ་ལྟ་བུ། སྟོང་པ་ལ་སྐྱེ་རྒྱུར་མ་,གྲུབ་པས་སྟོང་པ་སྐྱེ་མེད་རི་བོང་གི་རྭ་ལྟ་བུ། འདི་ཞེས་ངེས་,བཟུང་མེད་པས་རིག་པ་སྐྱེ་མེད་སྒྱུ་མའི་སྐྱེས་བུའི་ཚོགས་བརྒྱད་ལྟ་,བུ། སྐྱེ་མེད་དམ་སྟོང་པ་ཕྱོགས་གཅིག་ཏུ་མ་ཆད་པས་ཅིར་ཡང་འཆར་,དུ་བཏུབ་པ་སྐྱེ་མེད་སྣང་བ་མིག་འཕྲུལ་ལྟ་བུ། བློས་བརྟགས་ཀྱི་ཡུལ་,ལས་འདས་ཤིང་ཡེ་ནས་མ་སྐྱེས་པས་སྐྱེ་མེད་སྐྱེ་མེད་ནམ་མཁའ་
P000010_v001_01424,གློ་བུར་དུ་མི་སྐྱེ་བ་ལྟ་བུ། སྐྱེ་མེད་རང་གི་ངོ་བོ་ལ་,ཡོད་མེད་སོགས་མཐའ་བརྒྱད་ཀྱི་སྤྲོས་པས་མ་རེག་པ་དཔེ་ནམ་མཁའ་,འདི་ཡིན་མེད་པ་ལྟ་བུ་སྐྱེ་མེད་མཐའ་བྲལ་ཡིན་ནོ་བུ།༈ ལེའུ་རེ་,གཅིག་པ། སྣང་ཤར་ཆོས་ཉིད་དུ་ངོ་སྤྲོད་པ་དཔེ་དོན་བཞིའི་གདམས་ངག་,ནི༑ དཔེས་མཚོན་བཞི་ལ། དཔེ་ཕྱི་རོལ་གྱི་དོན་ཆོས་ཉིད་ཀྱི་ངོ་བོ་སེམས་,ཉིད་ཀྱི་ནམ་མཁའ་གསུམ་དབྱེར་མེད་པའི་ངང་ལས་ཆོས་ཐམས་ཅད་བྱུང་,ཞིང་དེར་གནས་དེར་ཐིམ་དེ་ལས་མ་གཡོས་པས། ཐམས་ཅད་ཀུན་ཡིན། ཀུན་མིན། བློས་
P000010_v001_01425,བཏགས་ཀྱི་གྲུབ་མཐའི་ཞེ་འདོད་ཟད་པས། རྐྱེན་གྱིས་མི་བསྐྱོད་པ་རིའི་དཔེས་,མཚོན་ནས་ཞེ་འདོད་མེད་པའི་ལྟ་བ་རྒྱུད་ལ་གདབ། བསྒོམ་བྱ་སྒོམ་བྱེད་,གཉིས་མེད་པས་འབད་རྩོལ་གྱིས་མི་གཡོ་བ་རྒྱལ་པོ་གདན་ལ་བཞུགས་,པའི་དཔེས་མཚོན་ནས་འབད་པ་མེད་པའི་བསྒོམ་པ་རྒྱུད་ལ་གདབ། ཐམས་ཅད་,ཆོས་ཉིད་ཀྱི་རོལ་པ་ལ་ཆོས་ཅན་གཞན་གྱི་སེལ་མེད་པས་བླང་,དང་དོར་བྱའི་ཆོས་ཀྱིས་དབེན་པ་གསེར་གླིང་དུ་ཕྱིན་པའི་དཔེས་མཚོན་,ནས་གཉིས་སྣང་མེད་པའི་སྤྱོད་པ་རྒྱུད་ལ་གདབ༑ ཆོས་ཉིད་ཟང་ཐལ་རྗེན་
P000010_v001_01426,པའི་གཤིས་ལུགས་ལ་གྲོལ་མ་གྲོལ་གྱི་གཉེར་མེད་ཅིང་འབྲས་བུ་གཞན་,དུ་ཚོལ་རྒྱུ་མེད་པའི་དོན་སྦྲུལ་མདུད་ཀྱི་དཔེས་མཚོན་ནས་རེ་དོགས་,མེད་པའི་འབྲས་བུ་གཅིག་རྒྱུད་ལ་གདབ་བོ་བུ།༈ ལེའུ་རེ་གཉིས་པ། སྣང་ཤར་,ཆོས་ཉིད་ཀྱི་གདམས་པ་ལྔའི་གདམས་ངག་ནི། གདམས་པ་ལྔ་ལ། ཤེས་བྱ་ཡུལ་,ཡུལ་ཅན་ཐམས་ཅད་དོན་དམ་པར། རྒྱུ་རྐྱེན་ལས་མ་སྐྱེས། གཞན་ལ་མ་ལྟོས། བཅོས་,མ་མ་ཡིན་པར། ཡེ་ནས་རང་བཞིན་སྐྱེ་བ་མེད་པས་གཟུགས་དང་ཤེས་,པ་སྐྱེ་མེད་དུ་ཤེས། ཚོགས་བརྒྱད་ཀྱི་ཡུལ་རང་སྣང་ལ་རིག་པ་མ་
P000010_v001_01427,ཞེན་པར་གནས། བསྟོད་སྨད་སོགས་འཇིག་རྟེན་གྱི་ཆོས་བརྒྱད་ལ་སེམས་མ་འཕྲོས་,པར་གནས། ལྟ་བ་རྐྱེན་ཐེབ། བསྒོམ་པ་ཡེངས་ཐུབ། སྤྱོད་པ་ཡན་ཐུབ། འབྲས་བུ་ཡིད་ཆེས་,པས། ཤེས་པ་རྐྱེན་ཐོག་ཏུ་མ་ཤོར་བར་གནས། རང་སེམས་སྐྱེ་མེད་དུ་རྟོགས་,པས་སེམས་ལ་རྒྱས་ཐེབས་སོ་བུ།༈ ལེའུ་རེ་གསུམ་པ། ལྡོག་པ་གཅིག་ཆོས་ཉིད་,ཀྱི་སྒོ་ཐ་དད་མེད་པའི་ལྟ་བ་ནི། ལྟ་སྒོམ་གནད་དུ་སོང་བའི། དགོངས་,ཉམས་ལྔ་ལ། བསྒོམ་དོན་དྲུག་པ་ལས། རྣམ་པར་རྟོག་པའི་མཚན་མ་ཅི་བྱུང་,ཡང༌། །རྟོག་པ་དེ་ཉིད་ཆོས་ཉིད་ཡིན་ཤེས་ན། །ཆོས་ཀྱི་དབྱིངས་ཉིད་གཞན་
P000010_v001_01428,དུ་བསྒོམ་མི་དགོས། །ཞེས་པ་ལྟར་རྣམ་རྟོག་ཆོས་ཉིད་དེ་རྐྱེན་རྟོག་གཉིས་,མེད་ཆོས་ཉིད་དུ་གྲོལ་བའོ། འཁོར་འདས་གཉིས་ཀྱི་མཚན་མ་ཐམས་ཅད་གཉིས་,མེད་མཉམ་པའི་ཀློང་དུ་རང་གྲོལ། སྔར་འདྲིས་ཀྱི་མི་དང་འཕྲད་པ་བཞིན་,ཅིར་སྣང་ཆོས་ཉིད་དུ་ངོས་ཟིན་པ་ཅེར་མཐོང་ཙིར་ཟིན། དགྲ་གཉེན་སོགས་,འཇིག་རྟེན་འཁྲུལ་པའི་ཞེན་པ་རང་ལོགདག་མ་དག་སོགས་སྣང་བ་དགག་,སྒྲུབ་ཀྱི་གཉིས་འཛིན་རང་དེངས་སོ་བུ།༈ ལེའུ་རེ་བཞི་པ། ཆོས་ཉིད་དབྱེར་མེད་,ཀྱི་འཆར་ལུགས་མདོར་བསྟན་པ་ནི། ཆོས་ཉིད་མི་གཉིས་པའི་འཆར་ལུགས་བཞི་
P000010_v001_01429,ལ། མཉམ་པ་ཉིད་ཀྱི་ལྟ་བ་གཞི་ཆོས་ཉིད་ལ་བཟང་ངན་མེད་པས་,ཡེ་ཤེས་ཟང་ཐལ། ཡེ་ཤེས་ཟང་ཐལ་གྱི་སྒོམ་པ་མ་བཙལ་ལྷུན་གྱིས་,གནས་པས་སྤྲོས་མེད་ངང་ལ་གནས། ཤུགས་འབྱུང་གི་སྤྱོད་པ་མ་བསླད་མ་,བཅོས་པས་བཏང་སྙོམས་ཆེན་པོ། ཆོས་ཉིད་མངོན་གྱུར་གྱི་འབྲས་བུ་སེམས་ཆོས་,ཉིད་རང་ཤར་བས་ཡེ་ཤེས་ཀློང་རྡོལ་ལོ་བུ།༈ ལེའུ་རེ་ལྔ་པ། ཆོས་ཉིད་,དབྱེར་མེད་པའི་འཆར་ལུགས་དྲུག་ནི། གཉིས་མེད་དོན་གྱི་འཆར་ལུགས་དྲུག་ལ། སེམས་,ཉིད་རང་བྱུང་གི་ཡེ་ཤེས་ཉིད་ཡེ་ནས་བཅོས་མེད་ངང་དུ་ཤར་
P000010_v001_01430,བས་སོམ། ཆོས་ཐམས་ཅད་སེམས་སུ་རྫོགས་པས་ལྷུན་གྲུབ། དེ་ལ་དགག་སྒྲུབ་མེད་,པས་ཡེ་ཤེས་ཆེན་པོ། འཁོར་འདས་བཟང་ངན་གཉིས་སུ་འབྱེད་པ་མེད་པས་,གཉིས་མེད་རྡོ་རྗེ། རྒྱུ་རྐྱེན་ལ་མ་ལྟོས་པར་སེམས་ཉིད་ཡེ་སངས་རྒྱས་,པ་རྡོ་རྗེ་རང་འཁྲུངས༑ རྐྱེན་བཟང་ངན་ནམ་དགྲ་ཟུན་ཟིནམེད་པས་མཉམ་པའི་,ངང་ཆེན་པོའི་བུ།༈ ལེའུ་རེ་དྲུག་པ། ཆོས་ཉིད་དབྱེར་མེད་པའི་འཆར་ལུགས་བཞི་,ནི། གཉིས་མེད་ཀྱི་འཆར་ལུགས་བཞི་ལ། སེམས་དུས་གསུམ་གྱི་སྤྲོས་པ་བཅད་དེ་,རང་བབས་སུ་བཞག་པས་གསལ་ལ་བཅོས་པ་མེད་པ་རང་གསལ་རྟོག་
P000010_v001_01431,མེད་དཔེ་མན་ཤེལ་དྲི་མེད་ལྟ་བུ། འཛིན་རྟོག་གང་ཡང་མེད་པ་རིག་,པའི་མེ་ལོང་གཡའ་དང་བྲལ་བ་ལྟ་བུ། འོད་གསལ་ཡེ་ཤེས་ཀྱི་དགོངས་,པ་རང་རིག་རང་གིས་རྙེད་པ་ཡིད་བཞིན་ནོར་བུ་དགོས་འདོད་ངང་,གིས་འབྱུང་བ་ལྟ་བུ། རང་བྱུང་གི་ཡེ་ཤེས་ལ་གཞན་གྱི་སེལ་མེད་,པས་ཐམས་ཅད་རང་ཉིད་ཤར་བས་ཡེ་ཤེས་བབ་ཅོལ་ལོ་བུ།༈ ལེའུ་རེ་,བདུན་པ། ཆོས་ཉིད་དབྱེར་མེད་པའི་ཞལ་གདམས་ནི། ཞལ་གདམས་བཞི་ལ། ཆོས་ཉིད་ལ་,ཕྱོགས་རིས་མེད་པས་ཕྱོགས་བཅུ་གར་ཡང་ཁྱབ་པས་འབྱམས་པ་ཆེན་པོ། མཐའ་
P000010_v001_01432,དབུས་སམ་ཕྱི་ནང་སྒོ་ཕུག་མེད་པས་བྱང་སེམས་རིས་མེད། བྱང་ཆུབ་ཀྱི་,སེམས་དེ་ལས་ཅིར་ཡང་འབྱུང་བས་ངེས་མེད་ཆེན་པོ། རྐྱེན་གྱིས་གསལ་འགྲིབ་,མེད་པས་ཆོས་ཉིད་རྣམ་པར་དག་པའི་སངས་རྒྱས་སོ་བུ།༈ ལེའུ་རེ་བརྒྱད་,པ། རང་གྲོལ་བརྒྱད་ཀྱི་སྒོ་ནས་ཆོས་ཉིད་སྐྱེ་མེད་དུ་མཐོང་བའི་གདམས་,ངག་ནི། རང་གྲོལ་བརྒྱད་ལ། ཡུལ་སྣང་བདེན་མེད་དུ་ཤེས་པས་བདེན་འཛིན་རང་,སར་གྲོལ་བ་སྟེ། མངོན་སུམ་ཆོས་ཉིད་ཀྱི་དོན་ལ་བློ་མ་འཁྲུལ་བར་,གནས་པའི་ཚེ། ཚོགས་དྲུག་ཡུལ་དུ་ཤར་ཚད་སྣང་སྟོང་སྒྱུ་མ་རྨི་ལམ་
P000010_v001_01433,ལྟ་བུར་རྩད་ཆོད་པས། མཛེས་མི་མཛེས་སོགས་མིག་གིས་གཟུགས་མཐོང་མཐོང་སར་,གྲོལ། ཇི་ལྟར་གྲོལ་ན་ཡུལ་ཤེས་གཉིས་ཀ་རང་བཞིན་སྐྱེ་བ་མེད་པའི་,དབྱིངས་སུ་གྲོལ། དེ་བཞིན་དུ། སྙན་མི་སྙན་སོགས་རྣ་བས་སྒྲ་ཐོས་ཐོས་སར་,གྲོལ། སྐྱེ་བ་མེད་པའི་ཀློང་དུ་གྲོལ། ཞིམ་མི་ཞིམ་སོགས་སྣ་ཡིས་དྲི་ཚོར་,ཚོར་སར་གྲོལ༑ སྐྱེ་བ་མེད་པའི་དབྱིངས་སུ་གྲོལ། མངར་སྐྱུར་སོགས་ལྕེ་ཡིས་རོ་,མྱོང་མྱོང་སར་གྲོལ༑ སྐྱེ་བ་མེད་པའི་ཀློང་དུ་གྲོལ། འཇམ་རྩུབ་སོགས་ལུས་ཀྱིས་,རེག་པས་རེག་སར་གྲོལ༑ སྐྱེ་བ་མེད་པའི་ཀློང་དུ་གྲོལ། སྣང་བ་བཅུ་བདུན་
P000010_v001_01434,སོགས་སྣང་བ་རྣམས་ཀྱང་རང་སར་གྲོལ། སྣང་སྟོང་སྐྱེ་བ་མེད་པའི་དབྱིངས་,སུ་གྲོལ། ཆོས་ཆོས་མིན་སོགས་བརྗོད་པའི་མིང་ཡང་རང་སར་གྲོལ། གྲགས་སྟོང་སྐྱེ་,བ་མེད་པའི་ཀློང་དུ་གྲོལ། དགེ་མི་དགེ་སོགས་ཡིད་ཀྱི་བསམ་པའི་བློ་,ཡང་དྲན་སར་གྲོལ། དྲན་པ་རང་དག་སྐྱེ་བ་མེད་པའི་དབྱིངས་སུ་ཐིམ་,མོ་བུ།༈ ལེའུ་རེ་དགུ་པ། དྲི་མེད་བཞི་ལྡན་གྱི་སྒོ་ནས་ལམ་ལ་འཁྱར་,ས་མེད་པའི་ལྟ་བ་ནི། དྲི་མེད་བཞི་ལ། སྒྱུ་མའི་དཔེ་བརྒྱད་ཀྱིས་མཚོན་,ནས་སྣང་སྲིད་ཅིར་སྣང་ཆོས་ཉིད་སྐྱེ་མེད་དུ་ཤེས་པས་ལྟ་བ་
P000010_v001_01435,ཤེས་རབ་དྲི་མེད་ཡིན། དུས་ཐམས་ཅད་དུ་སྐྱེ་མེད་དེ་ཉིད་ལམ་དུ་,ཁྱེར་བས་ལམ་བསྒོམ་པ་དྲི་མེད་ཡིན། སྐྱེ་མེད་ཀྱི་སྟེང་ན་རང་བབས་,སུ་འཇོག་པའི་ཚེ་དོན་སྨྲ་བསམ་བརྗོད་དུ་མི་བཏུབ་པ་དེ་ཉམས་,དྲི་མེད་ཡིན། སྐྱེ་མེད་ཀྱི་དོན་དེ་ལས་བློ་དུས་གསུམ་དུ་མ་འཁྱར་,བ་དེ་འབྲས་བུ་དྲི་མེད་ཡིན་ནོ་བུ།༈ ལེའུ་བདུན་ཅུ་པ། ལམ་པའི་མཐོང་,ལུགས་གཞན་མ་རྙེད་པར་བསྟན་པ་ནི། མ་རྙེད་པ་ལྔ་ལ། གཅིག་དུ་བྲལ་,གྱི་རིགས་པས་བརྟགས་ན་ཕྱི་ནས་ཡུལ་མ་རྙེད། དཔེ་རབ་རིབ་ཅན་གྱི་
P000010_v001_01436,སྐྲ་ཤད་དང་འདྲ། བཙལ་བྱ་དང་འཚོལ་བྱེད་གཉིས་མེད་པས་ནང་ནས་སེམས་,མ་རྙེད༑ དཔེ་ནམ་མཁས་ནམ་མཁའ་བཙལ་བ་དང་འདྲ། ཡན་ལག་དང་ཉིང་ལག་,སོགས་རེ་རེ་ནས་བསིལ་བས་བར་ནས་ལུས་མ་རྙེད། དཔེ་ཆུ་ཤིང་གི་,སྙིང་པོ་དང་འདྲ། འཁོར་རྒྱུ་དང་འཁོར་མཁན་གཉིས་སུ་མ་གྲུབ་པས་དོགས་,དོགས་པོའི་སེམས་ཅན་མ་རྙེད། དཔེ་རྨི་ལམ་གྱི་འཁྲོམ་ཚོགས་དང་འདྲ། རང་སེམས་,སྐྱེ་མེད་ཀྱི་དོན་དེ་ལས་སངས་རྒྱས་གཞན་དུ་གྲུབ་པ་མེད་པས་,རེ་རེ་བོའི་སངས་རྒྱས་མ་རྙེད་དོ་བུ།༈ ལེའུ་དོན་གཅིག་པ། ལམ་པའི་ཆོས་
P000010_v001_01437,ཉིད་གཞན་ནས་མ་རྙེད་པའི་ཚུལ་ནི། རྙེད་པ་མེད་པ་ལྔ་ལ། ཕྱི་ནང་,གི་ཆོས་ཐམས་ཅད་གདོད་ནས་རང་བཞིན་སྟོང་པ་ཉིད་ལས་མ་འདས་,པས༑ ཕྱི་རོལ་གྱི་ཡུལ་དུ་སྣང་བ་མེད་སྣང་ཡིན་པས། བཙལ་ཡང་དུས་གསུམ་,དུ་མི་རྙེད་རྙེད་པ་མེད། ནང་རང་གི་སེམས་ཉིད་རིག་པ་རིག་སྟོང་,ཡིན་པས་མི་རྙེད་རྙེད་པ་མེད། ཁམས་དྲུག་ལྡན་གྱི་ལུས་ལ་སྙིང་པོ་,མེད་པས་མི་རྙེད་རྙེད་པ་མེད། འཁྲུལ་བས་བསླད་པའི་སེམས་ཅན་རྣམས་ཀྱང་,དོན་སྐྱེ་མེད་ཡིན་པས་མི་རྙེད་རྙེད་པ་མེད། མ་འཁྲུལ་བའི་སངས་རྒྱས་
P000010_v001_01438,ཀྱང་རང་སེམས་ཡིན་པས། གཞན་ནས་མི་རྙེད་རྙེད་པ་མེད་དོ་བུ།༈ ལེའུ་དོན་,གཉིས་པ། ཆོས་ཉིད་མི་གཉིས་པའི་འཆར་ལུགས་རྒྱས་པར་བཤད་པ་ནི། སེམས་མ་,བཅོས་པར་རང་ལུགས་སུ་འཇོག་པའི་ལམ་ཁྱེར་ལྔ་ལ། ཆོས་ཉིད་ཀྱི་དོན་,ལ་དམིགས་གཏད་གང་ཡང་མེད་པས་ཡིད་ཀྱིས་གང་ལའང་མི་བསམ། གཟུགས་སྒྲ་,སོགས་ཕྱི་རོལ་གྱི་ཡུལ་གང་ལ་ཡང་མི་སྤྱད། སེམས་ཉིད་ད་ལྟ་ནས་,སངས་རྒྱས་ཡིན་པས་ལམ་དང་འབྲས་བུའི་ཡོན་ཏན་ཐོབ་འདོད་སོགས་རེ་,བ་གང་ལའང་མི་བཅའ། སྡུག་བསྔལ་བདེ་ཆེན། ཉོན་མོངས་ཡེ་ཤེས་ཅིར་སྣང་རང་
P000010_v001_01439,སེམས་ལས་མ་འདས་པས་སྐྱོན་དུ་གང་ལ་ཡང་མི་ལྟ། སྔོན་བསུ་རྗེས་,དཔྱོད་སོགས་དུས་གསུམ་གྱི་རྟོག་པའི་རྗེས་འབྲང་སྤངས་ཏེ་སེམས་རང་ལུགས་,ལ་མཐུའོ་བུ་སྟེ་བཞག་པའི་དོན་ནོ། །༈ ལེའུ་དོན་གསུམ་པ། སྟོང་པ་གསུམ་ལྡན་,གྱི་ཡིན་ལུགས་རང་ཤར་གྱི་གདམས་ངག་ནི༑ ཆོས་ཐམས་ཅད་ཡེ་ནས་སྐྱེ་,འགག་གནས་གསུམ་དང་བྲལ་བའི་གཤིས་ལུགས་སྟོང་པ་གསུམ་ལ། གདོད་ནས་རང་,བཞིན་གྱིས་སྐྱེ་བ་མེད་པས་ཕྱི་ཡུལ་གྱིས་མ་སྐྱེས་ཏེ་སྟོང༌། སེམས་,གཞི་རྩ་མེད་པས་ནང་སེམས་ཀྱིས་སྟོང་སྟེ་མ་སྐྱེས། གཟུགས་སྣང་ལྦུ་བ། ཚོར་
P000010_v001_01440,མྱོང་ཆུ་ཤིང༌། འདུ་ཤེས་སྨིག་རྒྱུ། འདུ་བྱེད་ཆུ་ཤིང༌། རྣམ་ཤེས་སྒྱུ་མ་,ལྟ་བུ་སྟེ་བར་ཕུང་པོས་སྟོང་སྟེ་མི་གནས་པའོ་བུ།༈ ལེའུ་དོན་བཞི་,པ། གཞི་མེད་ལམ་དུ་འཁྱེར་བས་སྣང་སྲིད་ལ་རྒྱས་གདབ་པ་ནི། ལམ་ཁྱེར་,གསུམ་ལ། འཁོར་འདས་ཀྱི་ཆོས་ཀུན་ལ་བརྟེན་པའི་གཞི་དང་སྐྱེད་པའི་རྩ་,བ་མེད་པར་ལམ་དུ་ཁྱེར། བདེན་རྫུན་རེ་དོགས་སོགས་བློས་རྩིས་གདབ་མེད་,པར་སྡོད། སྣང་སྲིད་ལ་སྐྱེ་མེད་ཀྱི་རྒྱས་ཐོབས་ཤིག་བུ།༈ ལེའུ་དོན་ལྔ་པ། ཕྱི་,ནང་བར་གསུམ་གྱི་འབྲེལ་ཐག་བཅད་པ་ནི། གདམས་ངག་ཉམས་སུ་ལེན་པའི་
P000010_v001_01441,སྔོན་དུ་ཕྱི་ནང་འབྲེལ་མ་ཆོད་ན་ཉམས་ལེན་ངོ་སྲུང་དུ་འཆོར་,བས་འབྲེལ་བཅད་པ་བཞི་ལ། འདུ་འཛི་གཡེང་རྐྱེན་སོགས་ཕྱིའི་འབྲེལ་ཐག་བཅད་,པ་དང༌། ཆགས་སྡང་སྐྱེ་བའི་ཡུལ་དགྲ་གཉེན་སོགས་ནང་གི་འབྲེལ་ཐག་,བཅད་པ་དང༌། ཚེ་འདིའི་སྣང་ཞེན་སོགས་དོན་གྱི་འབྲེལ་ཐག་བཅད་པ་,དང༌། གཞན་ཡང༌། ཕྱི་ཐོས་པའི་ཕུག་བཅད། ནང་བློའི་ཐེ་ཚོམ་བཅད། དོན་ལྟ་སྒོམ་,སྤྱོད་པའི་སྒྲོ་འདོགས་བཅད་ནས་རྟག་པར་དགོན་པ་བསྟེན་པའོ་བུ།༈ ལེའུ་དོན་,དྲུག་པ། སྤྱོད་ལམ་གྱི་ཁྱེར་སོ་བརྒྱད་དང༌། བླ་མས་བསྒོམ་སྐྱོན་བཅོས་ནས་
P000010_v001_01442,བདེ་བ་དང་བྱིན་རླབས་འཇུག་པར་བྱེད་པ་གཉིས་ཀྱི་དང་པོ་ནི། ལམ་,གྱི་ཁྱེར་སོ་བརྒྱད་ལ། བསྒྲུབ་པ་འཇུག་པ་སོགས་ཀྱི་སྐབས། ཕྱི་ནང་གསང་བའི་,སྲུང་བ་རྣམ་གསུམ་བསྒོམ་ཞིང༌། བསྒོམ་སྒྲུབ་ཀྱི་ཆ་རྐྱེན་ཡོ་བྱད་རྣམས་,ཚགས་བྱ་ཞིང༌། བསྙུང་བར་གནས་ཞེས་གཉུག་མར་གནས་པ་སྟེ་སྒོ་གསུམ་,རང་ལུགས་སུ་བཞག་ཤིང༌། བླ་མ་དང་དཀོན་མཆོག་ལ་མཆོད་པ་བྱ། སྔར་,བྱས་ཀྱི་ལས་ལ་གཉེན་པོ་སྟོབས་བཞིས་སྡིག་པ་བཤགས་ཤིང༌། ཉམས་རྟོགས་,རྒྱུད་ལ་སྐྱེ་བར་གསོལ་བ་གདབ། གནས་དབེན་པར་བདེ་བའི་སྟན་ལ་འཁོད་
P000010_v001_01443,ནས།ལུས་ངག་གི་བྱེད་བཅིང་སོགས་འཁྲུལ་འཁོར་བཅའ། གཉིས་པ་ནི། འདི་རྣམ་བཤད་དུ་,ལེའུ་དོན་དགུ་པའི་རྗེས་སུ་སྦྱར་སྣང་ནའང༌། འདིར་གཞུང་དངོས་ལྟར། རྩ་བའི་,བླ་མ་ཉིད་རང་གི་སྤྱི་བོར་པད་ཟླའི་གདན་ལ་བཞུགས་པར་བསམ། བྱང་,ཆུབ་ཏུ་སེམས་བསྐྱེད་པ་དང༌། ཡན་ལག་བདུན་པ་སྔོན་དུ་བཏང༌། །དེ་,ནས་འཁོར་བའི་ཆོས་ལ་བརྟག །མི་རྟག་པ་དང་སྡུག་བསྔལ་བ་སོགས་ཀྱི་,རང་བཞིན་ལ་བསམས། དེ་ནས་བར་དོ་དྲན་པར་བྱ། །བར་དོ་ལ་རྣམ་པ་,དྲུག་སྟེ། རང་བཞིན་གནས་ཀྱི་བར་དོ་ལ་ཆོས་ཉིད་ངོ་མ་ཤེས་པ་
P000010_v001_01444,ཤེས་པར་བྱེད་པ་དྭ་ཕྲུག་མ་དང་འཕྲད་པ་ལྟ་བུ། སྐྱེ་ཤིའི་བར་,དོ་ལ་ཡེ་ཤེས་ངོས་འཛིན་པ་མུན་ཁུང་དུ་སྒྲོན་མེ་བཏེག་པ་,ལྟ་བུ། རྨི་ལམ་གྱི་བར་དོ་ལ་ཅིར་སྣང་སེམས་སུ་ཤེས་པ་བྲམ་,ཟེའི་གླིང་དུ་གཞན་བཙལ་ཀྱང་མི་རྙེད་པ་ལྟ་བུ། ཏིང་ངེ་འཛིན་གྱི་,བར་དོས་མི་གསལ་བ་གསལ་བར་བྱེད་པ་སྒེག་མོས་མེ་ལོང་ལ་,ལྟ་བ་ལྟ་བུ། སྲིད་པ་བར་དོ་ལ་ལས་ཀྱི་འཕྲོ་མཐུད་པ་ཡུར་,བ་རྐང་ཆད་ལ་ཝ་བཙུགས་པ་ལྟ་བུ། འོད་གསལ་ཆོས་ཉིད་ཀྱི་བར་
P000010_v001_01445,དོར་ཡེ་ཤེས་ཟང་ཐལ་དུ་འཆར་བ་སྐར་མདའ་མཁའ་ལ་རྒྱུག་པ་,ལྟ་བུའི་དོན་བླ་མའི་མན་ངག་གི་གནད་དྲིལ་ནས་ཉམས་སུ་བླང་,བར་བྱའོ། །༈ ལེའུ་དོན་བདུན་པ། ཏིང་ངེ་འཛིན་བདུན་གྱི་སྒོ་ནས་བསྒོམ་པ་བསྟན་,པ་ནི། ལྟ་བསྒོམ་གྱི་དོན་ལས་གཞན་དུ་མི་གཡོ་བ་ཏིང་ངེ་འཛིན་,བདུན་ལ། མིག་ནི་མིག་གིས་སྟོང་སོགས་རང་གི་དབང་ཤེས་ནང་སྟོང་པ་,ཉིད་ཀྱི་ཏིང་ངེ་འཛིན། གཟུགས་ནི་གཟུགས་ཀྱིས་སྟོང་སོགས་ཡུལ་དྲུག་ཕྱི་སྟོང་,པ་ཉིད་ཀྱི་ཏིང་ངེ་འཛིན། འདུས་བྱས་ཀྱི་ཆོས་སྣོད་བཅུད་ཕྱི་ནང་གཉིས་
P000010_v001_01446,ཀ་སྟོང་པ་ཉིད་ཀྱི་ཏིང་ངེ་འཛིན། འདུས་མ་བྱས་དོན་དམ་པ་སྟོང་,པ་ཉིད་ཀྱི་ཏིང་ངེ་འཛིན། འཁྲུལ་སྣང་ཟིལ་གྱིས་གནོན་པ་སེང་གེ་རྣམ་,པར་འགྱིངས་པའི་ཏིང་ངེ་འཛིན། གཟུང་འཛིན་གཉིས་མེད་ཀྱི་གནས་ལུགས་ཡེ་ཤེས་,གསལ་བའི་ཏིང་ངེ་འཛིན། འཇིག་བྲལ་མེད་པ་རྡོ་རྗེ་ལྟ་བུའི་ཏིང་ངེ་,འཛིན་ཏོ་བུ།༈ ལེའུ་དོན་བརྒྱད་པ། རྣལ་འབྱོར་གྱི་སྦྱོར་བ་ཡན་ལག་དྲུག་ལྡན་,སྒྲུབ་པ་ནི། སྦྱོར་བ་དྲུག་ལ། བསམ་གཏན་གྱི་སྤྱོད་ལམ་དང་མཐུན་པར་བདེ་,བའི་སྟན་ལ་འདུག་ནས་ནི། རྟེན་གཞི་ལུས་ཀྱི་རྩ་འཁོར་རྣམས་གསལ་བ་
P000010_v001_01447,དང༌། རྟེན་པ་རླུང་གི་དུག་འདོན་ཞིང༌། སྟེང་འོག་གི་རླུང་དགང་བ་,དང་གེགས་སེལ་ལུས་ཀྱི་འཁྲུལ་འཁོར་འཆའ། ཡིད་ཀྱི་རྙོག་པ་དོན་མེད་པའི་,རྟོག་པ་གཞན་སྤངས་ལ། བདེ་གསལ་སྟོང་པ་ཉིད་སོགས་ཏིང་ངེ་འཛིན་སེམས་,རྩེ་གཅིག་བསྡུ།༈ ལེའུ་དོན་དགུ་པ། རྣལ་འབྱོར་ལམ་པའི་དངོས་གཞི་ཡན་ལག་ལྔ་,ལྡན་ནི། ལམ་དངོས་བསྒོམ་པའི་ཡན་ལག་ཏུ་དངོས་གཞིའི་ཡན་ལག་ལྔ་ལ། ཚོང་,སོ་ནམ་ཞིང་ལས་སོགས་ནམ་ཡང་ཟིན་དུས་མེད་པའི་འཇིག་རྟེན་གྱི་,བྱ་བའི་ལས་རྣམས་ཕྱི་བཤོལ་ཞོག དེ་ལྟར་བཞག་པས་དགེ་སྦྱོར་འཕེལ་ཞིང་
P000010_v001_01448,ལུས་ངག་སེམས་གསུམ་ཤིན་ཏུ་བདེ། དེས་ནང་གི་ཏིང་ངེ་འཛིན་འཕེལ་བས་,ཉམས་མྱོང་སྣ་ཚོགས་རིག་པའི་མེ་ལོང་ནང་དུ་གསལ། དེའི་ཚེ་བདེ་བར་,གཤེགས་པས་གཟི་མདངས་སྟེར། སངས་རྒྱས་དང་བྱང་ཆུབ་སེམས་དཔའ་རིག་འཛིན་གྲུབ་,པ་རྣམས་ཀྱིས་བྱིན་གྱིས་རློབ་ཅིང་དཀར་ཕྱོགས་སྐྱོང་བ་རྣམས་ཀྱིས་སྲུང་,ཞིང་གཟི་བྱིན་སྒྲུབ་པས་བར་ཆད་དང་གདོན་བགེགས་ཀྱིས་མཚེ་བར་མི་,ནུས། ཉོན་མོངས་པ་དུག་ལྔ་དུག་གསུམ་སོགས་མཚན་མའི་རྣམ་རྟོག་ལྡང་མི་,ནུས། མདོར་ན་འཇིག་རྟེན་གྱི་བྱ་བ་ཐམས་ཅད་བློས་བརྟགས་ན་རང་རྒྱུད་
P000010_v001_01449,བསླབ་པ་གསུམ་དང་མ་འགལ་བར་ལམ་ཟབ་མོ་ཉམས་སུ་བླངས་པས་,གནས་སྐབས་དང་མཐར་ཐུག་ཏུ་རང་གཞན་གྱི་དོན་གཉིས་ཡིད་བཞིན་དུ་,འགྲུབ་པའི་ཡོན་ཏན་གྱི་ཚོགས་བསམ་མི་ཁྱབ་པ་ལ་དབང་འབྱོར་པར་,འགྱུར་རོ། དེ་ཡང་ལྷག་པ་ཤེས་རབ་ཀྱི་བསླབ་པའི་ལེའུ་འདི་རྣམས་རྣམ་,བཤད་དུ་གོང་འོག་འཁྲུགས་བསྡེབས་ནས༑ ལེའུ་ཞེ་གཉིས་པའི་རྗེས་སུ་ཞེ་བརྒྱད་,པ་ཡར་དྲངས། དེ་ནས་ལྔ་བཅུ་ནས་ང་བཞིའི་བར་སྦྱར། དེའི་རྗེས་སུ་དྲུག་,ཅུ་རེ་གསུམ་དང་རེ་དགུ། དེ་ནས་ཞེ་གསུམ་ནས་ཞེ་བདུན་པའི་བར༑ དེའི་
P000010_v001_01450,རྗེས་སུ་དྲུག་ཅུ་རེ་བརྒྱད་དང༌། བདུན་ཅུ། དོན་གཅིགཞེ་དགུ། དེ་ནས་ང་ལྔ་,ནས་ང་དགུའི་བར། དེ་ནས་དྲུག་ཅུ་རེ་གསུམ་གོང་དུ་སོང་བའི་འཕྲོས། དྲུག་,ཅུ་ནས་རེ་བདུན་པའི་བར་དང༌། དེ་ནས་བདུན་ཅུ་རྩ་བདུན་པ་,སེམས་ཀྱི་བསླབ་པའི་སྐབས་སུ་སོང་བའི་འཕྲོས། དོན་གཉིས་ནས། བདུན་ཅུ་རྩ་དགུའི་,བར་སྦྱར་ཏེ་བཤད་པར་མཛད་ནའང༌། འདིར་ནི་རྩ་བ་རང་གི་དཀྱུས་,བཞིན་དུ་བྲིས་པའོ། མདོར་ན་དེ་རྣམས་ཀྱི་སྒོ་ནས། སྨད་རྫོགས་པ་ཆེན་པོ་,སེམས་ཕྱོགས་ཀྱི་དགོངས་པ་བླངས་ནས་ཤན་འབྱེད་བཟློ་དང་བཅས་པ་ངེས་
P000010_v001_01451,པའི་དོན་དང་ལྡན་པ་སྤུ་གྲི་སོ་བསྡེབས་པས་ཕ་རོལ་གྱི་གཡུལ་,ངོ་འཇོམས་པ་བཞིན། འཁོར་བའི་རྩ་བ་སྐྱེ་མེད་དུ་གཅོད་པའི་ལམ། ཤེས་རབ་,ཅན་ལ་འཚམ་པར་བཤད་པའི་སྐབས་ཀྱི་གདམས་ངག་ཐལ་ལོ། །ཞལ་གྱི་གདམས་,པ་བརྒྱད་ཅུ་པ་ལས། ངོ་བོ་ཤེས་རབ་དྲི་མ་མེད་པ་ལ་གདམས་,པའི་སྐབས་ཏེ་བཞི་པའོ།། །།༈ སྤྱི་དོན་ལྔ་པ་མཇུག་གི་དོན། ལེའུ་བརྒྱད་ཅུ་པ། སྣོད་,བརྟག་ཅིང་ཉམས་སུ་ལེན་པར་གདམས་པས་མཇུག་བསྡུ་བ་ནི། རྗེས་ཀྱི་དོན་,གསུམ་ལ། གདམས་ངག་མི་སྦྱིན་པའི་གནས་སྣོད་ཀྱི་སྐྱོན་འདི་ལྟ་བུའི་གདམས་
P000010_v001_01452,ངག་ཟབ་མོས་རྒྱུད་དགྲོལ་བར་བྱ་རྒྱུའི་སློབ་མའི་སྐྱོན་ཤེས་ནས། ངང་ཚུལ་,ངན་ཞིང་བྱས་པ་མི་གཟོ་བ་སོགས། སྣོད་ངན་མི་གཞི་མི་ལེགས་པ། བློ་,འགྱུར་ལྡོག་ཅན་མི་བརྟན་པ། རང་གི་བླ་མ་དང་ཆོས་དང་གང་ཟག་,ལ་སྐྱོན་འདོགས་པ། གདམས་ངག་ཟབ་མོ་ཐོབ་ནས་རང་གིས་ཉམས་སུ་མི་,ལེན་པ་རྣམས་ལ་མི་སྦྱིན་བྱིན་ཀྱང་དེ་ལ་ཕན་མི་ཐོགས་ཤིང་,གསང་བ་འཁྱལ་བས་སྒྲོ་སྐུར་དང་བཀའ་ཆད་འབྱུང་ངོ༌༑ ༑གང་ལ་བསྟན་,པའི་ཡུལ་སྣོད་ལྡན་ནི། བྱས་པ་ཤེས་ཤིང་དྲིན་དུ་གཟོ་བ་སོགས་ངང་
P000010_v001_01453,ཚུལ་བཟང་བ། དད་པ་སོགས་འགྱུར་ལྡོག་མེད་བས་རྒྱུད་བརྟན་པ། ཆོས་དང་གང་,ཟག་སོགས་ལ་དག་སྣང་ཆེ་བ། ཐོས་དོན་སྒྲུབ་པས་ཉམས་ལེན་ལ་བརྩོན་,པ་རྣམས་ལ་སྦྱིན། དེ་ལྟ་བུ་ལ་བྱིན་པས་ཆོས་བརྒྱུད་ཟིན་ཅིང་བསྟན་,པ་ལ་ཕན། རང་གཞན་མང་པོའི་དོན་འབྱུང་ངོ༌༑ ༑དེ་ལྟར་བྱིན་ནས་ཉམས་,སུ་ལེན་པའི་ཚུལ། སྣོད་ལྡན་གྱི་སློབ་མ་དེས་ཀྱང་བླ་མ་སངས་རྒྱས་,སུ་བལྟ། དེས་བརྒྱུད་པའི་བྱིན་རླབས་འཇུག གདམས་ངག་སྙིང་ལ་བཅང༌། གསང་ཞིང་སྒྲུབ་,ནུས་ན་དངོས་གྲུབ་རྣམ་གཉིས་འབད་མེད་དུ་འབྱུང༌། འདུ་འཛིའི་དབེན་པའི་
P000010_v001_01454,དགོན་པ་གྲོགས་ལྟར་བསྟེན་ནས་ཉམས་སུ་བླང་ངོ༌། །དེས་ཉམས་མྱོང་རྟོགས་,ཚད་རྒྱས་པས་གངས་ཀྱི་སེང་ཕྲུག་ཏུ་འགྱུར་རོ་བུ། དེས་སྣོད་ཀྱི་ཁྱད་,པར་དང༌། རང་གི་ཤེས་རྒྱུད་ལ་ཡོན་ཏན་མ་སྐྱེས་པར་སྐྱེས་པ་,བྱེད་པ་གདམས་ངག་རྗེས་སུ་བསྟན་པ་ཐལ་ལོ། །ཞལ་གྱི་གདམས་པ་བརྒྱད་,ཅུ་པ་ལས། སྣོད་དང་རྗེས་སུ་བསྟན་པ་ལ་གདམས་པའི་སྐབས་ཏེ་ལྔ་,པའོ།། །།མཛད་བྱང༌། རྗེ་ལྟ་དགོངས་ཀྱི་རྩེ་མོ་བདེ་གཤེགས་རྒྱ་པོ་པའི་ཐུགས་,བཅུད། སྡེ་སྣོད་གསུམ་གྱི་ཁོག་ཕུབ། མདོ་སྒྱུ་སེམས་གསུམ་གྱི་གཞུང་བསྲངས་ཏེ། དད་བརྩོན་
P000010_v001_01455,ཤེས་རབ་ཅན་ཚེ་གཅིག་གིས་གྲོལ་བའི་གདམས་ངག རྗེའི་ཞལ་ནས་ཇི་ལྟར་,གསུང་རིམ་བཞིན། ཁྱུང་པོ་གཡའ་དམར་བས་ཡི་གེར་བཀོད་པའི་ཟབ་ཆོས་སྙིང་,པོའི་སྙིང་པོ་མཐར་ཐུག་པ་རྫོགས་སོ། །སྨྲས་པ། གང་མཚན་ཐོས་དང་དྲན་པས་,ཀྱང༌། །རྣམ་གྲོལ་འབྲས་བུ་སྦྱིན་མཛད་པ། །ཧེ་རུ་ཀ་དཔལ་ཟུར་ཆུང་པའི། །ཞལ་,གྱི་གདམས་པ་བརྒྱད་ཅུ་ཞེས། །སྔ་འགྱུར་བརྒྱུད་པའི་ཁྱད་ནོར་མཆོག །རྒྱུད་ལུང་མན་,ངག་ཟབ་མོའི་གཏེར། །དུས་གསུམ་འབྱོན་དཀའི་ཨུ་དུམྦཱར། །དེང་དུས་འབད་མེད་བདག་གིས་,རྙེད། །དེ་སླད་དགའ་དང་སྤྲོ་ཤུགས་ཀྱིས། །མཆན་འདི་བྲིས་ལ་ཉེས་པའི་ཆ། །གང་མཆིས་
P000010_v001_01456,བླ་མ་ལྷ་ལ་བཤགས། །དགེ་བས་བྱང་ཆེན་མྱུར་ཐོབ་ཤོག༑ སྐྱེ་ཀུན་དཔལ་ལྡན་,ཟུར་པ་ཡི། །རིང་ལུགས་མཆོག་དང་མི་འབྲལ་ཞིང༌། །ཚུལ་བཞིན་འཛིན་སྐྱོང་སྤེལ་,གསུམ་གྱིས། །རང་གཞན་དོན་གཉིས་འབྱོར་གྱུར་ཅིག ༧ །ཅེས་རྡོ་རྗེ་འཆང་མཁྱེན་བརྩེའི་དབང་,པོའི་ཞལ་སྔ་ནས་སྩལ་པའི་ས་གཞུང་སྤེལ་མ་ཉིད་གཞིར་བཞག་ཐོགརང་,འདྲའི་བློ་དམན་རྣམས་ལ་སྨན་པའི་བསམ་པས་གསལ་བྱེད་ཀྱི་མཆན་བུ་,ཉུང་ངུ་འདི་ཡང༌། འགྲེལ་བཤད་རིན་པོ་ཆེ་གསལ་བའི་སྒྲོན་མེ་དང་,བསྟུན་ནས། ཀུ་སཱ་ལི་འཇམ་དབྱངས་བློ་གྲོས་རྒྱ་མཚོའི་སྒྲ་དབྱངས་ཀྱིས། ཤིང་བྱི་